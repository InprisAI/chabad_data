בס"ד. ש"פ מקץ, זאת חנוכה ה'תשמ"גברוך שעשה נסים לאבותינו בימים ההם בזמן הזה, הנה ברכה זו קאי (לא על הנס דנצחון המלחמה, מסרת גבורים ביד חלשים וכו'1, אלא) על הנס שהי' בפך השמן. ולכן מברכים אותה כשמדליקין נרות חנוכה (או כשרואים את הנרות)2 שתקנום לזכר הנס שהי' בפך השמן.והנה מבואר בד"ה ברוך שעשה נסים לאדמו"ר הזקן (עם הגהות והערות כו' דהצמח צדק3)4, שבכדי להבין מה שנס דחנוכה קבעו בנרות, צריך להקדים תחלה ביאור ענין השמן. ומבאר שם בארוכה, דזה ששמן צף על גבי (יין ומים) כל המשקין5 הוא [ככל הענינים שבגשמיות שהם משתלשלים מענינם ברוחניות6] מפני ששמן הוא למעלה מיין ומים. דיין ומים הם בינה וחכמה (יין בינה ומים חכמה), ושמן הוא חכמה סתימאה, חכמה שבכתר. ועפ"ז מבאר שם זה שחנוכת המזבח היתה ע"י שמשחו אותו בשמן המשחה7. כי חינוך המזבח (חנוכת מלשון חינוך) הי' ע"י המשכת אורות נעלים שלמעלה מההמשכות שעל ידי הקרבנות וכו' שהיו אח"כ. [וכמבואר במק"א8, דזה שהנשיאים התנדבו לחנוכת המזבח ריבוי מתנות, וגם הקריבו קטורת ע"ג המזבח החיצון9, הוא, כי בכדי לחנך את המזבח שיהי' ראוי להקריב עליו קרבנות, הי' צריך להמשיך בו המשכות נעלות ביותר, שלמעלה מההמשכות שע"י הקרבנות וכו' שהיו אח"כ]. ולכן הי' החינוך דהמזבח ע"י שמשחו אותו בשמן, בחינת חכמה סתימאה, שלמעלה מההמשכות שנמשכו אח"כ ע"י הקרבנות והנסכים. ולאחרי שמבאר ענין שמן המשחה, הוא מבאר10, דשמן למאור [שבו הי' הנס דחנוכה] הוא נעלה יותר גם משמן המשחה11.ב) ויש לומר, דזה שמבאר בארוכה בהמאמר (דחנוכה) הטעם לזה שחנוכת המזבח היתה ע"י שמן המשחה הוא לא רק בתור הקדמה, שעי"ז יובן יותר גודל העילוי דשמן למאור (שלמעלה יותר גם משמן המשחה) שבו הי' הנס דחנוכה, אלא, שגם ענין זה (חנוכת המזבח בשמן המשחה) שייך לחנוכה12. שהרי הטעם על זה שנקרא בשם חנוכה הוא על שם חנוכת המזבח שהיתה13 אז14. וזהו גם מהטעמים על זה שבחנוכה קורין קרבנות הנשיאים15. דעפ"ז יש לומר, שגם בחנוכת המזבח שהיתה בחנוכה הי' הענין דשמן המשחה ברוחניות16. אלא שיש בו ענין נעלה יותר – הנס שהי' בשמן למאור, שהוא נעלה יותר (כנ"ל) משמן המשחה. וזהו גם מה שסיום הקריאה דימי החנוכה (לאחרי שקוראין הקרבנות דהנשיאים, וגם זאת חנוכת המזבח ביום המשח אותו) הוא בהעלותך את הנרות שרומז (גם) על נרות חנוכה17, דיש לומר, שהוא בסדר דמלמטה למעלה, בתחילה חנוכת המזבח ע"י שמן המשחה, ולאח"ז הענין דשמן למאור והנס שנעשה בו.ג) וביאור הענין, הנה הקרבנות שהקריבו ע"ג המזבח, וכן הנסכים שהיו מנסכים עליו, הם המשכת בחי' פנימיות18. שלכן נק' קרבנות ונסכים בשם אכילה ושתי'19, כי ההמשכה שע"י הקרבנות והנסכים היא בחי' פנימיות (בדוגמת אכילה ושתי' בגשמיות שנעשים דם ובשר כבשרו). וההמשכה שע"י הנסכים היא נעלית יותר מההמשכה שע"י הקרבנות. דכמו שבאכילה ושתי' בגשמיות, ע"י הלחם מתגלה רק חיצוניות החיות דהנפש וע"י היין מתגלה פנימיות הנפש, כמו"כ הוא באכילה ושתי' דמזבח, דההמשכה שע"י הקרבנות שנק' בשם לחם20 הוא (רק) "התפשטות החיות להחיות כל העולמות" (ממלא כל עלמין), וע"י הנסכים הוא המשכת וגילוי הפנימיות (שלמעלה מהחיות דעולמות), סובב כל עלמין21. ובנסכים גופא, הנה בחג הסוכות הי' גם ניסוך המים22 (נוסף על ניסוך היין שהי' גם בכל ימי השנה), שהוא למעלה גם מניסוך היין, וכמבואר בלקו"ת23, דזהו מה שניסוך היין מפורש בתושב"כ משא"כ ניסוך המים הוא הלכה למשה מסיני24 ורק דרבנן סמכוה אקראי25, כי בחינת חכמה (ניסוך המים) "אינה יכולה להיות כתוב בתושב"כ, שתתפשט בבחי' כתב אותיות". ולכן, ניסוך המים הוא בתושבע"פ דוקא, ע"ד ערבים עלי דברי סופרים יותר מיינה של תורה26.ויש להוסיף, שהשייכות דענין זה (שיין הוא בינה ומים הם חכמה) ליין ומים כפשוטם בגשמיות היא, שיין יש בו טעם והוא דבר המשמח, ועד שאין אומרים שירה אלא על היין27, משא"כ מים אין בהם טעם28, שלכן אין מברכים על המים אלא כששותה לצמאו29, לפי שאין הנאה לאדם בשתיית המים אלא בשעה שהוא צמא30. דחילוק זה שבין יין למים הוא (בהתאם לענינם ברוחניות) כי יין הוא בינה, טעם (הבנה והשגה), ומים הם חכמה, למעלה מהטעם31.ד) והנה מבואר בכמה דרושים32, דזה שתורה נמשלה ליין ושמן33 קאי על רזי תורה, שהם דוגמת היין והשמן שהם מכוסים ונעלמים בענבים וזיתים [והחילוק בין יין לשמן הוא, דיין הוא רזי תורה, ושמן הוא רזין דרזין34]. ומזה מובן, דזה שתורה נמשלה למים35 קאי על גליא דתורה36. וכמבואר בתניא37, דהטעם על זה שתורה נמשלה למים הוא כי כמו שמים יורדים ממקום גבוה למקום נמוך38 כך התורה ירדה ממקומה שהיא רצונו וחכמתו ית' ומשם נסעה וירדה עד שנתלבשה בדברים גשמיים ועניני עוה"ז, דרוב הלכות התורה הם בדברים גשמיים. וצריך להבין, דביאור זה הוא לכאורה להיפך מהמבואר במאמר זה (ד"ה ברוך שעשה ניסים) ובהדרושים דחג הסוכות (בענין ניסוך היין והמים) שמים הם למעלה מיין.ויש לומר הביאור בזה, ע"פ הכלל הידוע39 דכל הגבוה ביותר יורד למטה יותר. דמזה מובן, דזה שמים מצד עצמם הם בטבע ההמשכה והגילוי, עד שיורדים (דוקא) למקום נמוך, דגם לאחרי שנמשכו למטה הם נמשכים בטבעם למקום נמוך יותר, הוא מפני ששרש המשכתם הוא ממקום גבוה ביותר. ועפ"ז יש לומר, דזה שמשמע בכמה דרושים דמים הם למטה מיין הוא מצד הטבע שלהם שבפועל. דמים הם בטבע ההמשכה והגילוי כנ"ל, משא"כ יין מצד עצמו, הוא מכוסה וטמון בענביו, ובכדי שיבוא מהעלם לגילוי הוא ע"י פעולה והשתדלות. [דזהו גם הטעם על זה שנכנס יין יצא סוד40, כי כמו שהיין עצמו הוא גילוי ההעלם (דזה שהי' תחלה בהעלם (טמון בענביו) יצא לגילוי), עד"ז הוא פועל גם בהאדם, שהוא "מוציא" את הסוד שבו, שיבוא בגילוי41]. ומה שמבואר בדרושים אלו דמים הם למעלה מיין הוא מצד מעלת שרש המים, שניכר גם בהטבע שלהם (בפועל), דזה שיורדים למקום נמוך הוא, כנ"ל, מצד זה שבשרשם הם גבוהים יותר. וזהו גם מה שמים אין להם טעם, כי מכיון שגם בירידתם למטה ניכר בהם שבשרשם הם גבוהים יותר, לכן, גם בירידתם למטה הם למעלה מהטעם (כנ"ל סעיף ג).ה) והנה מבואר לעיל (סעיף א', מהמאמר ד"ה ברוך שעשה נסים), דזה ששמן צף על גבי כל המשקין הוא מפני ששמן הוא למעלה מהם. וע"פ המבואר לעיל (סעיף ד), דמעלת היין על המים היא שהיין מצד עצמו הוא בהעלם (טמון בענביו), ומעלת המים על היין היא מצד שרשם שזה ניכר בהם גם בזה שהם למעלה מהטעם, צריך לומר, דזה ששמן הוא למעלה הן מיין והן ממים הוא בשני הענינים, הן בענין ההעלם שבו, דההעלם דשמן (זה שהוא טמון בהזיתים) הוא העלם גדול יותר מההעלם דיין (שטמון בענביו), והן בזה שהוא למעלה מהטעם (הנאה) דהאדם, כדלקמן (סעיף ז).והענין הוא, דההעלם דיין (שהוא טמון בענביו) הוא העלם הקרוב לגילוי, שלכן גילוי היין מהעלמו הוא ע"י שסוחטים את הענבים, שאין זה השתדלות כ"כ. משא"כ ההעלם דשמן כמו שהוא טמון בהזיתים הוא העלם שאינו קרוב לגילוי, שלכן בכדי לגלות השמן מהעלמו צריך לכתוש את הזיתים, שהוא (כתישה) השתדלות ביותר42. וזהו שמבואר בהדרושים43 דיין הוא רזי תורה ושמן הוא רזין דרזין, שבכדי לגלות רזי תורה, להיותם בחי' העלם השייך לגילוי, מספיק יגיעה ע"ד הרגיל, ובכדי לגלות רזין דרזין, להיותם בחי' העלם שאינו שייך לגילוי, צריך ליגיעה עצומה.ו) ויובן זה (החילוק שבין שני אופני יגיעה הנ"ל) מזה שגם בנגלה דתורה יש שני סוגים ביגיעה. דעם היות שלימוד התורה (בכלל, באיזה ענין שיהי') צריך להיות ביגיעה דוקא44 [ועד שגם כשחוזר על ענין שלמד כבר, צריך להיות לימודו בעיון ויגיעה, ועד שבאם חוזר על הענין שלמד כבר בלי עיון נקרא זה בשם ביטול תורה45], ועאכו"כ כשלומד ענינים עמוקים בתורה שאז צריך לייגע עצמו ביגיעה עצומה יותר, ויש בזה (כמובן) כו"כ דרגות, מ"מ, היגיעה שבכל דרגות אלו אינה באופן שצריך לבטל מציאותו הקודמת. משא"כ כשלומד ענין בתורה שאינו בערכו, היגיעה היא באופן שצריך לבטל מציאותו הקודמת (כתישה). וע"ד שר"ז צם מאה תעניתא כדי לשכוח תלמוד בבלי בכדי שיוכל ללמוד תלמוד ירושלמי46. ועד"ז הוא החילוק שבין היגיעה בשביל הגילוי דרזי תורה להיגיעה בשביל הגילוי דרזין דרזין.ז) ועוד מעלה בשמן על יין, דהשמן גם לאחרי שהוא בא לגילוי (ע"י הכתישה), אינו ראוי לשתי' כשהוא בפני עצמו, ואין מברכים עליו (כששותים אותו כמו שהוא בפ"ע) לפי שהוא מזיק להאדם47, ודלא כהיין שלאחרי שסוחטין אותו הוא משקה חשוב ומברכים עליו בפה"ג, לפי שהשמן (גם לאחרי הכתישה) הוא למעלה עדיין מבחי' גילוי ממש, אינו ראוי לשתי'.ויש להוסיף, דענין זה בהעלם דשמן (שאינו ראוי לשתי') הוא נעלה יותר גם מההעלם דמים שאין בהם טעם (שנת"ל סעיף ג-ד). דמים, עם היות שאין בהם טעם, הם ראויים לשתי'. ויתירה מזו, שאפשר גם ליהנות מהם (אלא שבכדי ליהנות מהם צ"ל באדם הרגש דחסר (צמא)). משא"כ שמן (כשהוא בפ"ע) הנה לא רק שא"א ליהנות ממנו אלא שאינו ראוי לשתי' כלל, להיותו בחינת העלם שלמעלה מגילוי.ויש לומר, דחילוק זה שבין יין מים ושמן [דיין יש לו טעם, מים אין להם טעם (אבל ראויים לשתי') ושמן אינו ראוי לשתי'] הוא בהתאם לענינם ברוחניות. דיין הוא בינה, ולכן יש לו טעם (הבנה והשגה), מים הם חכמה (שלמעלה מהבנה והשגה), ולכן אין להם טעם, אבל אעפ"כ הם ראויים לשתי' ועד ששייך גם ליהנות מהם, להיותם חכמה הגלוי', ושמן הוא חכמה סתימאה שלמעלה מהגילוי דבינה וגם מהגילוי דחכמה, אינו ראוי לשתי'.ח) וזהו שחנוכת המזבח היתה ע"י שמשחו אותו בשמן המשחה, שע"י שנמשך בו מבחי' חכמה סתימאה (חכמה שבכתר), עי"ז נמשך גם הכח להלחם דקרבנות ולניסוך היין דבינה ולניסוך המים דחכמה48. ומוסיף בהמאמר47, דבשמן המשחה היו בשמים49, ענין הריח, שהוא למעלה גם משמן. וי"ל הביאור בזה, דשמן, עם היותו למעלה מהטעם וההנאה דהאדם ועד שאינו ראוי לשתי', הוא נתפס במישוש. משא"כ ריח אינו נתפס במישוש, ויתירה מזו, דריח הוא50 דבר שהנשמה נהנית ממנו ולא הגוף51. ומזה מובן גם בהדרגות דחכמת התורה שנמשלו לשמן ולריח, דזה שהתורה נמשלה לשמן קאי כנ"ל על רזין דרזין, שגם הם (רזין דרזין) באים בגילוי שכלי, ועד שהם מתלבשים באותיות. משא"כ ענין הריח שבתורה הוא למעלה מהשגה לגמרי. אלא שאעפ"כ, כמו שהריח, עם היותו דבר שהנשמה נהנית ממנו ולא הגוף, הרי ידוע52 שע"י ריח חזק משיבים את הנפש שתומשך בגילוי בהגוף, עד"ז י"ל בענין הריח דתורה, שהוא נמשך בפסק דין בפועל, ועד שמשיח יהי' מורח ודאין53, דבחינת הריח שבו יומשך בפס"ד בפועל (מורח ודאין), אלא שהטעם דהפס"ד הוא למעלה מהשכל לגמרי. וי"ל שהוא ע"ד שתק רב54 ומ"מ לא הדר בי'55, דהגם שזה הי' אצלו בחי' ראי' דחכמה שלא נתגלה בשכל כלל, מ"מ, ע"פ ראי' זו (שלמעלה מהשכל) פסק פס"ד בפועל.ט) והנה לאחרי שמבאר בהמאמר (ד"ה ברוך שעשה נסים) גודל העילוי דשמן המשחה, הוא מבאר56, דשמן למאור (שבו הי' הנס דחנוכה) הוא נעלה יותר גם משמן המשחה. דהנה האור שנעשה מהשמן (דהאור בא מכליון השמן) הוא למעלה מהשמן. והוא ע"ד הריח שהי' בשמן המשחה שהוא למעלה מהשמן. [ויתירה מזו, דהאור שנעשה מהשמן הוא למעלה גם מהריח דשמן, כמבואר בהמאמר57]. והחילוק שביניהם הוא, דהריח שבשמן המשחה הוא בשביל השמן, שע"י הריח נמשך השמן דח"ס לגילוי, שיוכלו לחנך בו את המזבח (שיהי' ראוי לקרבנות ולנסכים), משא"כ בשמן ואור הוא אדרבה, דהשמן הוא בשביל האור, ועד שהשמן נכלה ונעשה ממנו אור. ועוד ענין בזה, דהאור שנעשה מכליון השמן, עם היות שמצד עצמו הוא בחי' העלם, דנוסף לזה שהטבע דאור (איזה אש שיהי') הוא להסתלק לשרשו58, הנה בנוגע לאור זה (שנעשה מכליון השמן), הרי אפילו שמן הוא בחי' העלם, ועאכו"כ האור שנעשה מכליון השמן ולמעלה ממנו, ואעפ"כ, הוא59 נעשה אור המאיר. ולא עוד, אלא שע"י השמן הוא דולק בנחת60, אור שבהתיישבות.יו"ד) ומכ"ז מובן גודל העילוי של הנס דחנוכה שהי' בפך השמן, שלא הי' בו אלא להדליק יום אחד ונעשה בו נס והדליקו ממנו שמונה ימים61, דהאור שהדליקו משמן זה, מכיון שהי' ע"י נס, הוא נעלה עוד יותר, ואעפ"כ, גם אור זה האיר בגילוי, ובהתיישבות. ויש לקשר זה גם עם זה שהדליקו שמונה ימים, יומי דחנוכה תמניא אינון60, דענין שמונת ימים הוא62 (כמבואר בהמאמר שם63) ההמשכה מז' יומין דעתיק (בחינה נעלית ביותר) במלכות (שרש הנבראים, וע"י המלכות נמשך אור זה בגילוי גם למטה).יא) ויהי רצון, שבקרוב ממש נזכה לביאת משיח צדקנו, שאז יהי' והכהו לשבעה נחלים64, וביחד עם זה לכנור של שמונה נימין65, ועד להכנור דעולם הבא שיהי' של עשר נימין64, שגם כנור זה יהי' בבית המקדש השלישי שיבנה בביאת משיח צדקנו (שהרי בית המקדש השלישי יהי' בית נצחי66), וכל זה בקרוב ממש, ועד באופן דמיד, ובלשון הרמב"ם67 מיד הן נגאלין.

=== FOOTNOTES ===

* ) יצא לאור בקונטרס חנוכה – תשמ"ח, "לקראת ימי החנוכה .. ערב חנוכה, שנת הקהל, שנת תשמ"ח".1) נוסח הודאת "ועל הנסים" דחנוכה.2) שבת כג, ב. טושו"ע או"ח הל' חנוכה סתרע"ו ס"א. שם ס"ג.3) נדפס בקונטרס בפ"ע (קה"ת, תשי"א), ובאוה"ת חנוכה כרך ה תתקנז, ב ואילך (וראה שם תתריד, א-ב ע"ד מאמר זה).4) ראה שם סעיף ד (אוה"ת שם תתקסא, ב ואילך).5) ראה טבול יום פ"ב מ"ה. שבת ה, ב. וש"נ. רמב"ם הל' טומאת אוכלין פ"ח ה"ג (שמן שצף ע"ג יין). רמב"ם הל' שבת פי"ג ה"ד (שמן צף על פני המים).6) ראה תניא פ"ג – בנוגע לכחות דנפש האלקית. ועד"ז הוא בנוגע לכל הנבראים – ראה בארוכה סה"מ תרכ"ט ע' קמד ואילך. ובכ"מ.7) צו ח, י-יא. וראה תשא ל, כה-כח. פקודי מ, ט-י. נשא ז, פד. שם, פח.8) תו"א וישב ד"ה בכ"ה בכסלו (כט, ד ואילך). לקו"ת נשא כט, א ואילך.9) ד"לא מצינו קטורת ליחיד ולא על מזבח החיצון אלא זו בלבד, והוראת שעה היתה" (פרש"י עה"פ נשא ז, יא – ממנחות נ, סע"א ואילך).10) בסעיף ה (אוה"ת שם תתקסב, ב ואילך). וראה גם שם סעיף ד (תתקסב, א).11) כדלקמן בפנים סעיף ט.12) להעיר מהמאמר סוף סעיף ד (אוה"ת שם תתקסב, סע"א), שלאחרי הביאור דענין שמונת ימי המילואים ושייכותם לשמן המשחה, מוסיף "ועד"ז יובן שמונה ימי חנוכה".ולהעיר גם מזה שהביאור דחנוכת המזבח בתו"א שם הוא בדרוש דחנוכה (ד"ה בכ"ה בכסלו). אלא שבתו"א שם אין מדובר בענין שמן המשחה.13) ראה גם מגילת תענית פ"ט. יל"ש מלכים סוף רמז קפד. מרדכי ואו"ז הובאו בד"מ ורמ"א לטושו"ע או"ח הל' חנוכה רסתר"ע. ועוד. וראה לקו"ש ח"י ע' 279. חכ"ה ע' 633 בהערה. חכ"ה ע' 379, ובהערות שם.14) חדא"ג מהרש"א לשבת כא, ב.15) רש"י מגילה ל, סע"ב. הובא בב"ח או"ח הל' חנוכה סתרפ"ד.16) להעיר גם מהתחלת הקריאה דחנוכה (נשא ז, א) "ויהי ביום כלות משה גו' וימשח גו'", ומהקריאה דיום ח' דחנוכה (נשא שם, פד) "זאת חנוכת המזבח ביום המשח אותו גו'".17) ראה טור או"ח הל' חנוכה סתרפ"ד "כדי להשלים של חנוכה בסדר הנרות". ולהעיר גם מרמב"ן ר"פ בהעלותך.18) לקו"ת נשא כט, א*.*) בלקו"ת שם מדובר בענין הקרבנות. אבל מזה שמבאר שם החילוק בין קרבנות לקטורת, דקרבנות הם "בחי' פנימית" וקטורת הוא "בחי' מקיף" (ושלכן הקטורת לא היתה קריבה על מזבח החיצון, וזה שהקריבו הקטורת על מזבח החיצון בחנוכת המזבח הוא כי לחינוך צריך "מתנה יתירה") – מוכח, דמ"ש שם שקרבנות הם בחי' פנימית, גם הנסכים הם בכלל קרבנות.19) מגילה יב, א וברש"י שם ד"ה כדת.20) כמ"ש לחם אשה לה' (ויקרא ג, יא), לחמי לאישי (פינחס כח, ב). וראה לקו"ת שלח מא, ג ואילך.21) לקו"ת שם מב, א.22) סוכה רפ"ד. רמב"ם הל' תמידין ומוספין פ"י ה"ו.23) דרושים לסוכות ד"ה ושאבתם (הב') ס"ב (פ, ב).24) סוכה לד, רע"א. וש"נ. רמב"ם שם.25) לקו"ת שם ס"א (עט, ד).26) ע"ז לה, א ובפרש"י שם.27) ברכות לה, א. ולהעיר, דמזה רואים עוד יותר שיין הוא דבר המשמח, שהוא משמח (לא רק אנשים, אלא) גם אלקים – ראה ס' שופטים ט, יג. ברכות שם.28) דנוסף לזה שהמים אינם מזון* (ברכות לה, ב. וש"נ) – אין בהם גם טעם (דמשקה).*) משא"כ יין "סועד את הלב כמו הפת" (שו"ע אדה"ז או"ח סתע"א ס"ב. וש"נ. וראה שם סר"ב ס"ד).29) ברכות מד, א (במשנה). טושו"ע (ודאדה"ז) או"ח סר"ד ס"ז (סי"ג).30) שו"ע אדה"ז שם. סדר ברכת הנהנין לאדה"ז פ"ז ה"ז. וש"נ.31) ראה עד"ז לקו"ש ח"ב ע' 426.32) ראה בארוכה אמרי בינה שער הק"ש ספנ"ג ואילך (נב, ג ואילך). מאמרי אדמו"ר האמצעי דברים ח"א ע' רמה ואילך. וראה גם לקו"ת קרח נד, ד. דרושים ליוהכ"פ סט, ד. אוה"ת תצוה ע' א'תרנח. קרח ע' תרצג. ועוד.33) שהש"ר פ"א, ב (ג). ועוד.34) כדלקמן סעיף ה.35) תענית ז, א. שהש"ר שם. ועוד.36) במקומות שבהערה 32 ש"דגן" (לחם) הוא גליא דתורה. ובמאמרי אדמו"ר האמצעי ויקרא ח"א ע' קמא: ובחי' הנגלה שבתורה נק' מים.37) פרק ד.38) ראה תענית שם.39) ראה בהנסמן בס' המפתחות לספרי אדה"ז (קה"ת, תשמ"א) בערכו. ובארוכה – שערי אורה שער הפורים ד"ה יביאו לבוש מלכות פי"ב (נח, א-ב). שם פל"ב ואילך (סה, א ואילך). ובכ"מ. וראה גם ד"ה ברוך שעשה נסים הנ"ל ס"ו (אוה"ת שם תתקסד, א).40) עירובין סה, א. ובכ"מ.41) לקו"ת שה"ש ב, סע"א. אמ"ב שם פנ"ד (נג, א).42) וע"ד החילוק שבין אש שבגחלת לאש שבצור החלמיש, דאש שבגחלת, להיותו העלם שישנו במציאותו, התגלותו היא ע"י נפיחה, משא"כ הוצאת האש מצור החלמיש, העלם שאינו במציאות, הוא ע"י הכאה דוקא (המשך תרס"ו ע' פא. ובכ"מ).43) לקו"ת, מאמרי אדמו"ר האמצעי ואוה"ת שבהערה 32. אמ"ב שם פנ"ד ואילך.44) שהרי "לא יגעתי ומצאתי אל תאמין" (מגילה ו, ב). היינו שזה מופרך לא רק בשכל אלא אפילו באמונה.45) דזהו "מבטלין תלמוד תורה ובאין לשמוע מקרא מגילה" (מגילה ג, א. רמב"ם ריש הל' מגילה. טושו"ע או"ח הל' מגילה סתרפ"ז ס"ב) – דלכאורה, "מאי ביטול תורה שייך בזה, הכי קריאת מגילה איננה תלמוד תורה"? (רש"ש למגילה שם). והביאור בזה (ראה ספר בית אפרים חאו"ח סימן סח. לקו"ש ח"ב ע' 566 ואילך. חי"ד ע' 22 הערה 9), דמקרא מגילה בכדי לצאת י"ח היא (ע"ד הרגיל) בלי עיון וכו' ולכן (לגבי לימוד התורה בעיון) הוא ענין ד"ביטול תורה".46) ב"מ פה, א. וראה בארוכה המשך תרס"ו ע' יג ואילך. ובכ"מ.47) טושו"ע (ודאדה"ז) או"ח סר"ב ס"ד (ס"י). סדר ברכת הנהנין לאדה"ז פ"ז הי"א.48) ד"ה ברוך שעשה נסים הנ"ל סעיף ד (אוה"ת שם תתקסב, א).49) תשא ל, כג ואילך.50) דזוהי המעלה שבריח על קול ומראה – שהצד השוה שבהם הוא שאינם נתפסים במישוש, שלכן אין בהם משום מעילה (פסחים כו, א*. כריתות ו, א. רמב"ם הל' מעילה ספ"ה).*) וגם לפי המסקנא שם שריח יש בו משום מעילה – היינו לפי ש"יש בו ממש בסממנין" (פרש"י שם), אבל לא בהריח עצמו.51) ברכות מג, ב.52) ראה תו"א תולדות כ, ריש ע"ד. שם (בהוספות) קיז, ב. ד"ה להבין ענין הריח תקס"ב (מאמרי אדה"ז – אתהלך לאזניא ע' רלג-רלד. סה"מ תקס"ב ח"א ע' סא). סה"מ תקס"ט ס"ע רלד ואילך. ד"ה מים רבים תרל"ו ע' יא. המשך תער"ב ח"א פ' ריג (ע' תלב). סה"מ ה'תש"ו ע' 109. ה'תש"ט ע' 48 (הא'). ובכ"מ. וראה תניא פכ"ז (לד, ב).53) סנהדרין צג, ב. וראה אמרי בינה ח"ג פקנ"ד (בהוצאת קה"ת תשמ"ה – יט[קכו], ב ואילך). ד"ה והניף דאחש"פ ה'תשי"א (תורת מנחם – התוועדויות ח"ג ע' 30 ואילך).54) ביצה ו, א.55) ראה סה"מ תרנ"ט ע' עד בהערה. תש"ח ע' 102 בהערה.56) בסעיף ה (אוה"ת שם תתקסב, ב ואילך).57) שם ריש סעיף ה.58) במדב"ר פי"ד, יב. תניא רפי"ט. ובכ"מ.59) היינו, שהאור עצמו בא בגילוי. וזהו החידוש בהאור שנעשה מהשמן לגבי הריח דשמן המשחה. דענין ה"גילוי" בהריח דשמן המשחה הוא שעל ידו נמשך השמן לגילוי (כנ"ל סעיף ט, מד"ה ברוך שעשה נסים), משא"כ האור דשמן (עם היותו למעלה מהריח, מ"מ) הוא עצמו נעשה אור המאיר. וע"ד ענין "יפוצו מעיינותיך חוצה" (שהתחיל בי"ט כסלו* – ס' השיחות תורת שלום ע' 112) שהמעיינות עצמם נמשכים "חוצה", באופן דהפצה (ראה לקו"ש ח"ד ע' 1119 ובהערה 34 שם. ועוד).*) להעיר מזה שהמאמר ברוך שעשה נסים (שבאוה"ת) הוא – ביסודו – מאמר אדמו"ר הזקן שאמרו בחג הגאולה י"ט כסלו תק"ס. ולהעיר גם שבתחילת אמירתו אמר "ברוך שעשה נסים לאבותינו הבעש"ט ורבינו הרב המגיד. בימים ההם פורים וחנוכה, בזמן הזה י"ט כסלו" (שיחת י"ט כסלו תרצ"ג סי"א – לקו"ד כרך א כא, א. נעתק גם בהוספות לאוה"ת שם תתריד, א).60) תו"א מקץ לח, ב. ובכ"מ.61) שבת כא, ב.62) באוה"ת שבהערה הבאה מבואר זה לענין שמונת ימי המילואים "ועד"ז יובן שמונה ימי חנוכה". ויש לומר, שענין זה (המשכה מז' יומין דעתיק במלכות) שבח' ימי חנוכה הוא (לא רק מצד שייכותם לח' ימי המילואים (ראה לעיל סעיף ב), אלא) גם בנוגע לעיקר ענינם – שנקבעו לזכר הנס דפך השמן שהדליקו ממנו שמונה ימים (שבת שם ובפרש"י שם ד"ה מאי חנוכה).63) סוף סעיף ד (אוה"ת שם תתקסב, א).64) ישעי' יא, טז.65) ערכין יג, ב.66) זח"ג רכא, א. ועוד.67) הל' תשובה פ"ז ה"ה.

=== GLOSSARY ===

אדמו"ר הזקן (Admor Hazaken): The Alter Rebbe; אכילה ושתי' (Achilah Ushtiyah): Eating and drinking; בא לגילוי (Ba Legiluy): Comes to revelation; באופן (Be'ofan): In a manner; באיזה ענין שיהי' (Be'eizeh Inyan Sheyihyeh): Whatever matter it may be; בהטבע שלהם (Beheteva Shelahem): In their nature; בהעלותך את הנרות (Beha'alotcha Et Hanerot): When you kindle the lamps; בחי' העלם השייך לגילוי (Bechinat He'elem Hashayach Legiluy): Aspect of concealment related to revelation; בחי' העלם שאינו שייך לגילוי (Bechinat He'elem She'eino Shayach Legiluy): Aspect of concealment not related to revelation; ביאור (Be'ur): Explanation; ביום המשח אותו (Beyom Hamashach Oto): On the day it was anointed; ביטול תורה (Bitul Torah): Neglect of Torah; בימים ההם בזמן הזה (Bayamim Hahem Bazman Hazeh): In those days at this time; בינה (Binah): Understanding; בכלל (Bichlal): In general; בלי עיון (Beli Iyun): Without analysis; בס"ד (Besiyata Dishmaya): With Divine assistance; בענביו (Ba'anavav): In its grapes; בפועל (Befo'al): In actuality; ברוך שעשה נסים לאבותינו (Baruch She'asah Nisim La'avoteinu): Blessed is He who performed miracles for our forefathers; ברכה (Berakhah): Blessing; בשרשם (Beshorshan): In their root; בתחילה (Bitchilah): Initially; גבוהים יותר (Gevohim Yoter): Higher; גודל העילוי (Godel Ha'iluy): Greatness of the elevation; גילוי ההעלם (Giluy HaHe'elem): Revelation of the concealed; גילוי הפנימיות (Giluy Hapenimiyut): Revelation of internality; גליא דתורה (Galya DeTorah): Revealed Torah; גשמיות (Gashmiyut): Physicality; ד"ה ברוך שעשה נסים (Dibur Hamaschil Baruch She'asah Nisim): Discourse beginning "Blessed is He who performed miracles"; דברים גשמיים (Devarim Gashmiyim): Physical matters; דם ובשר (Dam Uvasar): Blood and flesh; דרבנן (DeRabanan): Rabbinic; דרושים (Derushim): Homiletical discourses; ה'תשמ"ג (Hey Tashma"g): The year 5743 (1982-1983); הבנה והשגה (Havanah Vehaskagah): Understanding and comprehension; הגהות (Hagahot): Glosses/annotations; הלכה למשה מסיני (Halakhah LeMoshe MiSinai): Law given to Moses at Sinai; המשכות (Hamshachot): Emanations/flows; המשכות נעלות (Hamshachot Ne'alot): Lofty emanations; המשכת אורות נעלים (Hamshachat Orot Ne'elim): Drawing down lofty lights; הנאה (Hana'ah): Pleasure/benefit; העלם גדול יותר (He'elem Gadol Yoter): Greater concealment; העלם הקרוב לגילוי (He'elem Hakarov Legiluy): Concealment close to revelation; העלם לגילוי (He'elem Legiluy): From concealment to revelation; העלם שאינו קרוב לגילוי (He'elem She'eino Karov Legiluy): Concealment not close to revelation; הערות (He'arot): Notes; הצמח צדק (Hatzamach Tzedek): The Tzemach Tzedek; הקדמה (Hakdamah): Introduction; השתדלות (Hishtadlut): Effort; השתדלות ביותר (Hishtadlut Beyoter): Greatest effort; התנדבו (Hitnadvu): Volunteered/donated; התפשטות החיות (Hitpashetut Hachayut): Expansion of vitality; ועאכו"כ (Ve'al Achat Kama Vechama): All the more so; זאת חנוכה (Zot Chanukah): This is Chanukah (eighth day of Chanukah); זאת חנוכת המזבח (Zot Chanukat Hamizbe'ach): This is the dedication of the altar; זיתים (Zeitim): Olives; זכר (Zecher): Remembrance; חג הסוכות (Chag Hasukkot): Festival of Sukkot; חוזר (Chozer): Reviews; חילוק (Chiluk): Distinction; חינוך (Chinuch): Education/dedication; חיצוניות החיות (Chitzoniyut Hachayut): External aspect of vitality; חכמה (Chochmah): Wisdom; חכמה סתימאה (Chochmah Setima'ah): Concealed wisdom; חנוכת המזבח (Chanukat Hamizbe'ach): Dedication of the altar; טבע ההמשכה והגילוי (Teva Hahamshachah Vehagilu): Nature of emanation and revelation; טעם (Ta'am): Reason; טעם (Ta'am): Taste; יגיעה (Yegi'ah): Effort; יגיעה דוקא (Yegi'ah Davka): Specifically effort; יגיעה ע"ד הרגיל (Yegi'ah Al Derech Haragil): Regular effort; יגיעה עצומה (Yegi'ah Atzumah): Tremendous effort; יגיעה עצומה יותר (Yegi'ah Atzumah Yoter): Even greater effort; ידוע (Yadu'a): Known; יורדים (Yordim): Descend; יין (Yayin): Wine; יינה של תורה (Yeinah Shel Torah): Wine of Torah; ימי החנוכה (Yemei Hachanukah): Days of Chanukah; ירדה (Yaradah): Descended; כבשרו (Kivsharo): Like his flesh; כו"כ דרגות (Kama Vechama Dargot): Many levels; כל הגבוה ביותר יורד למטה יותר (Kol Hagavo'ah Beyoter Yored Lemata Yoter): The highest descends the lowest; כלל (Kelal): General rule; כמו שהוא בפ"ע (Kmo Shehu Bifnei Atzmo): As it is by itself; כפשוטם (Kifshutam): Literally/simply; כשהוא בפני עצמו (Keshehu Bifnei Atzmo): When it is by itself; כשששותים אותו (Kesheshotim Oto): When drinking it; כתישה (Ketishah): Crushing; כתר (Keter): Crown; לאח"ז (Le'achar Zeh): Afterwards; לאחרי (Le'acharei): After; לבטל מציאותו הקודמת (Levatel Metziuto Hakodmet): To nullify his previous existence; להחיות (Lehachayot): To enliven; להיפך (Lehipech): Opposite; לחם (Lechem): Bread; לייגע עצמו (Leyage'a Atzmo): To exert oneself; לימוד התורה (Limud HaTorah): Torah study; לכתוש (Lichtosh): To crush; למעלה מהטעם (Lema'alah MeHata'am): Above taste; למקום נמוך (Lemkom Namuch): To a low place; לקו"ת (Likutei Torah): Likutei Torah; לשכוח (Lishko'ach): To forget; מברכים עליו (Mevarkhim Alav): Bless upon it; מדליקין (Madlikin): Light/kindle; מוציא (Motzi): Brings out; מזבח החיצון (Mizbe'ach Hachitzon): Outer altar; מזיק להא; מים (Mayim): Water; מכוסה וטמון (Mechuseh Vetamun): Covered and hidden; מכוסים ונעלמים (Mechuskim Vene'elamim): Covered and concealed; מלמטה למעלה (Milmatah Lema'alah): From below to above; ממלא כל עלמין (Memalei Kol Almin): Fills all worlds; ממקום גבוה (Mimkom Gavo'ah): From a high place; ממקום גבוה ביותר (Mimkom Gavo'ah Beyoter): From the highest place; ממקומה (Mimkomah): From its place; מסרת גבורים ביד חלשים (Masarta Giborim Beyad Chalashim): You delivered the mighty into the hands of the weak; מעלה (Ma'alah): Advantage; מעלת שרש המים (Ma'alat Shoresh Hamayim): Excellence of the root of water; משחו (Mashchu): They anointed; משמח (Mesamei'ach): Gladdens; משמע (Mashma): It seems/implies; משקין (Mashkin): Liquids; משתלשלים (Mishtalshelim): Chain down/derive; נגלה דתורה (Nigleh DeTorah): Revealed Torah; ניכר (Nikar): Recognizable; ניסוך היין (Nisuch Hayayin): Wine libation; ניסוך המים (Nisuch Hamayim): Water libation; נכנס יין יצא סוד (Nichnas Yayin Yatza Sod): Wine enters, secrets emerge; נמשלה (Nimshelah): Compared; נס (Nes): Miracle; נסכים (Nesakhim): Libations; נסעה וירדה (Nasa'ah Veyaradah): Traveled and descended; נעלה (Ne'elah): Lofty/elevated; נעלית (Ne'elit): More elevated; נפש (Nefesh): Soul; נצחון המלחמה (Nitzachon Hamilchamah): Victory in war; נרות חנוכה (Nerot Chanukah): Chanukah candles; נשיאים (Nesi'im): Princes/leaders; נתלבשה (Nitlabshah): Became clothed; סדר (Seder): Order; סובב כל עלמין (Sovev Kol Almin): Surrounds all worlds; סוגים (Sugim): Types; סוחטים (Sochtin): Squeeze; סיום הקריאה (Siyum Hakriyah): Conclusion of the reading; סמכוה אקראי (Samchuha Akra'ei): They supported it with verses; עולמות (Olamot): Worlds; עיון ויגיעה (Iyun Veyegi'ah): Analysis and effort; ענבים (Anavim): Grapes; ענין השמן (Inyan Hashemen): The matter of oil; עניני עוה"ז (Inyenei Olam Hazeh): Matters of this world; ענינים עמוקים (Inyenim Amukim): Deep matters; ערבים עלי דברי סופרים (Arevim Alai Divrei Sofrim): Sweet to me are the words of the scribes; פך השמן (Pach Hashemen): Flask of oil; פנימיות (Penimiyut): Internality; פנימיות הנפש (Penimiyut Hanefesh): Inner aspect of the soul; פעולה והשתדלות (Pe'ulah Vehishtadlut): Action and effort; צם מאה תעניתא (Tzam Me'ah Ta'anita): Fasted one hundred fasts; צמא (Tzamei): Thirsty; צמאו (Tzema'o): His thirst; צף (Tzaf): Floats; קורין (Korin): Read; קטורת (Ketoret): Incense; קרבנות (Korbanot): Sacrifices; קרבנות הנשיאים (Korbanot Hanesi'im): Sacrifices of the princes; ר"ז (Rav Zeira): Rav Zeira; ראוי לשתי' (Ra'uy Lishtiyah): Fit for drinking; רואים (Ro'im): See; רוב הלכות התורה (Rov Hilchot HaTorah): Most laws of Torah; רוחניות (Ruchaniyut): Spirituality; רומז (Romez): Hints/alludes; רזי תורה (Razei Torah): Secrets of Torah; רזין דרזין (Razin DeRazin): Secrets of secrets; ריבוי מתנות (Ribuy Matanot): Many gifts; רצונו וחכמתו ית' (Retzono Vechochmato Yitbarach): His will and wisdom, blessed be He; ש"פ מקץ (Shabbat Parashat Miketz): Shabbat of Torah portion Miketz; שאינו בערכו (She'eino Be'ercho): That is not in his level; שייך (Shayach): Related/connected; שייכות (Shayachut): Connection; שירה (Shirah): Song; שלמד כבר (Shelamad Kvar): That he already learned; שמן (Shemen): Oil; שמן המשחה (Shemen Hamishchah): Anointing oil; שמן למאור (Shemen Lama'or): Oil for lighting; שרש המשכתם (Shoresh Hamshachatam): Root of their emanation; תושב"כ (Torah Shebichtav): Written Torah; תושבע"פ (Torah Shebe'al Peh): Oral Torah; תלמוד בבלי (Talmud Bavli): Babylonian Talmud; תלמוד ירושלמי (Talmud Yerushalmi): Jerusalem Talmud; תניא (Tanya): Tanya; תקנום (Tiknum): They established;