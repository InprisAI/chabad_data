בס"ד  . ש"פ עקב, כ"ף מנחם-אב  [מאמר א], ה'תשכ"זוהי' עקב תשמעון גו' ושמרתם ועשיתם אותם גו'2, וידוע הדיוק בזה3, הרי קיום התומ"צ תלוי בבחירת האדם, והול"ל והי' אם תשמעון [כמו אם4 בחוקותי תלכו, והי'5 אם שמוע תשמעו], ולמה אומר והי' עקב תשמעון, דפי' הלשון הוא שודאי תשמעון. ומבאר אדמו"ר הצמח צדק6 דעקב קאי על הזמן דעקבתא דמשיחא, וזהו והי' עקב תשמעון, תשמעון ודאי, דהבטיחה תורה שסוף ישראל לעשות תשובה בסוף גלותן ומיד הן נגאלין7. וממשיך בהמאמר8, דג' הלשונות, תשמעון ושמרתם ועשיתם, הם מחשבה דיבור ומעשה. תשמעון הוא מחשבה, דעיקר השמיעה הוא במחשבה (והאוזן אינו אלא כלי שעל ידו נכנס הקול במחשבתו), ושמרתם הוא דיבור, כי עיקר השמירה בפה כמ"ש9 ערוכה בכל ושמורה, ועשיתם מעשה. ועל זה ממשיך ואומר1 ושמר ה' אלקיך לך את הברית ואת החסד אשר נשבע גו', ברית חסד ושבועה הם מחשבה דיבור ומעשה (כמבואר שם בארוכה), וע"י תשמעון ושמרתם ועשיתם, העבודה דמחשבה דיבור ומעשה של האדם, נמשכים לו המחשבה דיבור ומעשה שלמעלה, את הברית ואת החסד אשר נשבע. אמנם10 ענין זה (שיומשך להאדם המחשבה דיבור ומעשה שלמעלה) אינו מספיק עדיין, שהרי גם לפני ירידת הנשמה למטה היתה בבחינה הכי עליונה שבזה, המחשבה שלמעלה, ישראל עלו במחשבה11, וירידת הנשמה למטה היא לצורך עלי', בכדי שע"י עבודתה למטה תתעלה למדריגה נעלית יותר מכמו שהיתה קודם הירידה, ועד בחינת ואתה12 משמרה בקרבי (שלמעלה גם מבחי' טהורה10 היא)13. וזהו מ"ש ושמר גו' את הברית ואת החסד אשר נשבע גו', דע"י עקב תשמעון ושמרתם ועשיתם, העבודה דמחשבה דיבור ומעשה בהעקב דנשמה דקאי על הנשמה שבגוף14, ובפרט בעקבתא דמשיחא [הוספה בהירידה, ובמילא, גם בהעלי' שע"י הירידה], שע"י הירידה בגוף ונה"ב (ובפרט בגלות), העבודה דמחשבה דיבור ומעשה של הנשמה היא ברעו"ד ובאופן דמס"נ (למעלה מהשתל'), עי"ז יהי' ושמר גו' את הברית ואת החסד אשר נשבע גו' (ושמר דייקא), שהמחשבה דיבור ומעשה שלמעלה יהי' בהם הגילוי דואתה משמרה בקרבי, דבכללות הו"ע11 גילוי העצמות.ב) והנה פירוש הנ"ל (דאדמו"ר הצ"צ) בוהי' עקב תשמעון (שעקב הוא מלשון סוף וקאי על אחרית הימים15) יש לקשר עם מאמר המדרש16 עה"פ, אמר להם הקב"ה כו' שכרו (שכר המצוות) בעקב אני נותן לכם כו' (שנאמר) והי' עקב תשמעון. אלא שע"פ המדרש שאיירי בשכר המצוות, הכוונה בעקב (אחרית הימים) היא להזמן שלאחרי ביאת המשיח, ולפי פשטות הענין שאיירי בקיום המצוות (תשמעון גו' ושמרתם ועשיתם אותם), הכוונה בעקב (אחרית הימים) היא לסוף זמן הגלות, עקבתא דמשיחא. והקשר דשני הפירושים הוא17, כי שכר המצוות שיהי' בעקב (לע"ל) הוא שאז יהי' גילוי העצמות, כמבואר בתניא18. וכיון שגילוי זה הוא ע"י העבודה (דתומ"צ באופן) דמס"נ (כנ"ל), לכן, ע"י עקב תשמעון כפירוש הצ"צ, העבודה בעקבתא דמשיחא, שאז המס"נ הוא ביותר19, עי"ז יהי' הגילוי דלע"ל, בעקב אני נותן לכם.ג) ויובן זה בהקדים מ"ש בתניא20 דתכלית השלימות של ימות המשיח ותחיית המתים תלוי במעשינו ועבודתינו כל זמן משך הגלות, וכתב אאמו"ר בעל ההילולא בהערותיו על הגליון של ספר התניא שלו21 (שמשך כמה שנים הי' בשבי' ובזמן האחרון נפדו (ספר התניא שלו עם עוד ספרים שלו) מהשבי' והגיעו לכאן) דענין ב' הלשונות, במעשינו ועבודתינו, יובן ממ"ש לקמן באגה"ק סי"ב ד"ה והי' מעשה הצדקה גו' ע"ש. ולאח"ז ממשיך, דיש לומר, שמעשינו קאי על ימות המשיח ועבודתינו קאי על תחה"מ22.והנה כוונתו של בעל ההילולא במה שמציין לאגה"ק סי"ב ד"ה והי' מעשה הצדקה גו' היא לכאורה להמבואר באגה"ק שם23 ההפרש בין מעשה לעבודה, "כי שם מעשה נופל על דבר שכבר נעשה או שנעשה תמיד ממילא והוא דבר ההווה ורגיל תמיד כו', (משא"כ) לשון עבודה אינו נופל אלא על דבר שהאדם עושה ביגיעה עצומה נגד טבע נפשו רק שמבטל טבעו ורצונו מפני רצון העליון ב"ה". דמזה מובן, שכ"ה גם הפירוש דב' הלשונות מעשינו ועבודתינו שבתניא כאן, דמעשינו קאי על קיום התומ"צ כפי הטבע וההרגל, ועבודתינו קאי על היגיעה בתומ"צ יותר מהטבע והרגילות. אבל, מזה שכותב דב' הלשונות (מעשינו ועבודתינו) יובן ממ"ש באגה"ק סי"ב, ומסיים (לאחרי שמציין לאגה"ק הנ"ל) "עיין שם", משמע דכוונתו במה שמציין לאגה"ק הנ"ל היא (נוסף על ההפרש שבין מעשה לעבודה סתם) גם להמבואר שם בענין מעשה הצדקה24, דע"י העיון בזה ("עיין שם") יובן בעומק יותר החילוק שבין מעשינו לעבודתינו,דהנה מבואר באגה"ק שם בענין מעשה הצדקה דזה "שישראל בטבעם הם רחמנים25 וגומלי חסדים26 (הוא) מפני היות נפשותיהם נמשכות ממדותיו ית' אשר החסד גובר בהן על מדת הדין כו' שלכן נקראת הנשמה בת כהן"27 (כהן איש החסד28). ומבאר שם, ד"הצדקה הנמשכת מבחי' זו נק' בשם מעשה הצדקה כי שם מעשה נופל על דבר הווה ורגיל תמיד, (מפני ש)מדת החסד והרחמנות הוטבעה בנפשות כל בית ישראל מכבר מעת בריאותן29 והשתלשלותן ממדותיו ית'". והיינו, דהגם שטבע החסד שבו הוא (לא מצד נפשו הבהמית, אלא) מצד נפשו האלקית, מ"מ, הצדקה שעושה מפני טבע זה, נק' בשם מעשה הצדקה30. ועבודת הצדקה היא שנתינת הצדקה שלו היא יותר גם מהטבע דנפשו האלקית. ומזה מובן, דהחילוק שבין מעשינו לעבודתינו (בכללות התורה ומצוות) הוא, דגם כשנפש הבהמית שלו מסתרת על הטבע דנפש האלקית, וצריך להתייגע להסיר את הכיסוי וההסתר דנפש הבהמית ולגלות הטבע דנפש האלקית, מ"מ הוא בכלל מעשינו, מכיון שהיגיעה שלו היא רק לגלות הטבע דנפשו האלקית, ועבודתינו הוא שהיגיעה שלו היא יותר גם מהטבע דנפשו האלקית.ד) ויובן זה ע"פ המבואר במקום אחר31, דבמעלת הבעלי תשובה על צדיקים גמורים, שני ענינים. א', שע"י התשובה מתגלה תוקף ההתקשרות של נשמתו עם הקב"ה, שגם ההבדלה שנעשה ע"י החטאים (עוונותיכם מבדילים32) הוא רק בהגילויים ולא בעצם הנשמה, שלכן, גם לאחרי החטאים וכו', בשעתא חדא וברגעא חדא33, נעשה צדיק גמור34. דעילוי זה שבבע"ת לגבי צדיק הוא זה שבבע"ת מתגלה תוקף ההתקשרות בהנשמה שישנו (בהעלם) גם בצדיק. וב', דע"י התשובה באופן שזדונות נהפכים לזכיות35, מיתוסף בו עילוי חדש שאינו בצדיקים גם בהעלם, כידוע36 שזכיות אלו נעלים יותר מזכיות דצדיקים.ועד"ז הוא גם בהעילוי דתשובה שנעשה בהנשמה ע"י ירידתה למטה, וכידוע37 שהנשמות קודם ירידתם למטה הם בבחי' צדיקים גמורים והיתרון שנעשה בהם ע"י ירידתם בגוף הוא שנעשים בבחי' בעלי תשובה, שיש בזה דוגמת שני ענינים הנ"ל. א', דע"י שהגוף ונה"ב מעלימים ומסתירים על אור הנשמה, עי"ז מתעוררים כחות הנעלמים שלה, ועד לכחות העצמיים שלמעלה גם מכחות הנעלמים38. וב', שע"י עבודת הנשמה למטה נעשה ענין חדש, הבירור והזיכוך דגוף ודנה"ב וחלקו בעולם. דענין זה מכיון שהוא התחדשות (ולא גילוי ההעלם) הוא נעלה יותר מגילוי כחות הנעלמים דהנשמה [נוסף שעי"ז דוקא (בירור וזיכוך הגוף וכו') נשלמת הכוונה דירידת הנשמה למטה ודדירה בתחתונים39]. ומכיון דגם עילוי זה (החידוש דזיכוך הגוף ודנה"ב וחלקו בעולם) נעשה ע"י עבודת הנשמה, לכן, גם העלי' דהנשמה שע"י עבודתה למטה היא (לא רק שמתגלים כחות הפנימיים והעצמיים שלה, אלא) באופן דהתחדשות. וכמבואר בכ"מ40 בענין היתרון דאהבת ה' שנה"א פועלת בנה"ב על האהבה דנפש האלקית, שהאהבה דנה"א, היא בבחי' מציאות. דגם האהבה דהנשמה מה שהיא רוצה לידבק בשרשה ומקורה הגם שתהי' אין ואפס ותתבטל שם במציאות לגמרי41, מ"מ, מכיון שרצון זה הוא מצד טבעה, הרי ע"י רצון זה אינה בטלה צורתה העצמית. משא"כ האהבה דנה"ב, מכיון שבטבעה היא נמשכת לענינים גשמיים, והאהבה לאלקות היא היפך טבעה42, הרי ע"י האהבה לאלקות (שנתחדש בה ע"י העבודה דנה"א), נפסד צורתה ובטלה לגמרי, ביטול המציאות. וזה פועל גם ביטול הצורה דנה"א43, שהאהבה שלה תהי' בבחי' ביטול44, לא מצד הטבע ומציאות דהאוהב (נשמה), כי אם, אהבה מצד הנאהב (אלקות). ועד"ז הוא בהבירור והזיכוך דחלקו בעולם, דכיון שזה פועל שעניני העולם יהיו כלים לאלקות, הו"ע של התחדשות, היפך הטבע דעולם מלשון העלם והסתר45, הרי ענין זה (שהעולם נעשה כלי לאלקות) הוא לא מצד העולם כ"א מצד האלקות, מצד זה שאחדותו ית' אין לה כל הגבלה, עד שגם המציאות דעולם מיוחד עמו ית'46, ועי"ז נעשה גם בהאדם (שפעל הבירור וזיכוך דחלקו בעולם) שעבודתו את קונו תהי' בתכלית הביטול, לא רק מצד מציאותו של האדם אלא מצד האלקות47.ה) וע"פ הנ"ל יש לבאר גם גודל העילוי של אלו שזכו למס"נ בפו"מ על קידוש השם48 [ולהעיר מהמפורסם "ברבים" שאאמו"ר בעל ההילולא נאסר והוגלה לעיירה נדחת במדינה רחוקה עבור עבודתו בהחזקת והפצת היהדות וסבל שם (בהמאסר ולאח"כ בהיותו בגלות49) יסורים ועינויים קשים וכו' וכו', ועד שיסורים ועינויים אלו גרמו (ע"פ טבע) שנפטר לפני זמנו], דלכאורה צ"ע, הרי ענין המס"נ הוא דבר טבעי אצל כל אחד מישראל שאי אפשר כלל לכפור בה' אחד ומוכן למסור נפשו על זה וסובלים עינויים כו'50 (וזה שלא הי' להם מס"נ בפועל, הוא מפני שלא הוצרכו לזה), ומהו גודל העילוי כ"כ דאלו שהי' להם מס"נ בפועל. וביותר צ"ע מה שאמר ר"ע51 כל ימי הייתי מצטער על פסוק זה52 בכל נפשך כו' מתי יבוא לידי ואקיימנו, דלכאורה, זה גופא שכל ימיו השתוקק בפועל לקיים פסוק זה, ה"ז גילוי כח המס"נ שלו שהאיר אצלו, ומה חסר כ"כ בענין המס"נ שלו (כל זמן שזה לא בא לידי פועל, מצד סיבה שאינה תלוי' בו) עד שהצטער על זה. וי"ל הביאור בזה53, דזה מה שכ"א מישראל מוכן למסור נפשו שלא לכפור ח"ו הוא מצד הנשמה, וגם כשמעורר את כח המס"נ שלו בגילוי (שאם יצטרך לזה ח"ו, ימסור את נפשו בפועל), הוא שכח המס"נ דהנשמה בא בגילוי. והמס"נ דהנשמה הוא מצד הטבע שלה, ואין בזה חידוש. משא"כ במס"נ בפו"מ נתחדש ענין שלא הי' מקודם. דנוסף שזה בא ע"י ההעלם וההסתר וההתנגדות של אלו המכריחים אותו לכפור ח"ו, וע"י שמוסר נפשו ומסכים לסבול מהם הוא מוציא את הניצוצות שבהם ומעלה אותם לקדושה54, דענין זה (העלאת הניצוצות שנפלו למטה כ"כ) הוא חידוש55, הנה החידוש במס"נ בפועל הוא גם בנוגע להאדם שעומד במס"נ, כי כשמוסר נפשו בפועל ממש, אזי, המס"נ היא (גם) בנפש הטבעית. דלא רק שאין מניעה מצדה למס"נ אלא שהיא רוצה למסור נפשה בפו"מ56. ומכיון שנפש הטבעית (מצד עצמה) רוצה לחיות, הרי המס"נ שנפעל בה (ע"י נפש האלקית) הוא התחדשות והיפך טבעה. וזהו גודל העילוי שבמס"נ בפועל ממש דוקא, דהמס"נ שמצד הנשמה, מכיון שהיא מצד טבעה, ה"ז בחי' מציאות, משא"כ המס"נ בפו"מ, מכיון שהיא היפך הטבע דנפש הטבעית, הרי ע"י המס"נ שלה היא מתבטלת ממציאותה, ועי"ז נעשה עלי' גם בנפש האלקית (שפעלה המס"נ בנה"ט), שגם המס"נ שלה היא בבחי' ביטול.ו) ויש לומר שעד"ז הוא גם כביכול בהירידה דצמצום הראשון (תחילת הירידה שבכללות ההשתלשלות), שכוונת הצמצום הוא בשביל הגילוי [ומזה נשתלשל כן בכל הירידות שהם לצורך עלי'], שיש בזה דוגמת שני ענינים הנ"ל57. א', שע"י הצמצום נתחדש שהגילוי דאוא"ס יהי' גם בעולמות. דקודם הצמצום, כשהי' "אוא"ס ממלא מקום החלל, לא הי' מקום (אפשר) להיות מציאות העולמות"58, ובמילא לא הי' הגילוי בעולמות, וע"י הצמצום נתחדש שהגילוי דאוא"ס יהי' בעולמות. דהחידוש שבענין זה הוא רק לגבי העולמות, ולא לגבי האור, שהרי בהמדריגות שלפני הצמצום הי' אור זה גם מקודם בגילוי. וב', שע"י עבודת הבירורים יהי' גילוי אור חדש שלא האיר קודם הצמצום, ועד שגילוי זה הוא למעלה לא רק מהתפשטות האור, שבבחינת גילוי, אלא גם מעצם האור, ועד גילוי דהעלם העצמי.ז) והנה ידוע דשני ענינים אלו, הגילוי דאוא"ס שהאיר גם קודם הצמצום, והגילוי דהעלם העצמי, יהיו לעתיד לבוא, אלא שאז תהיינה שתי תקופות. וזהו ביאור המדרשות החלוקות בענין לע"ל, דאמרו59 עתיד הקב"ה לעשות סעודה לצדיקים ואמרו60 העוה"ב אין בו לא אכילה ולא שתי', וידוע הביאור61, דב' מאמרים אלו הם בנוגע לזמנים שונים. בתחילה יהי' הגילוי דתענוג המורגש (סעודה), והוא הגילוי דאוא"ס שהאיר גם קודם, ולאח"ז יהי' הגילוי דתענוג הבלתי מורגש, ועד גילוי העלם העצמי. ובכללות הוא החילוק62 בין ימות המשיח לתחיית המתים63. דארז"ל64 דכל הנביאים כולן לא נתנבאו אלא לימות המשיח אבל לעולם הבא עין לא ראתה אלקים זולתך65, וי"ל שבימות המשיח יהי' הגילוי דאוא"ס שהאיר בגילוי גם קודם הצמצום, ובעולם הבא (בתחיית המתים) יהי' הגילוי דבחי' עדן שעליו נאמר עין לא ראתה, העלם העצמי66.ח) ועפ"ז י"ל שבפרטיות הגילוי דימות המשיח תלוי במעשינו והגילוי דתחה"מ תלוי בעבודתינו, כי כיון שהגורם שכר המצוה היא המצוה עצמה67, הרי המצוה (העבודה) צריכה להיות מעין השכר (ההמשכה שנעשית על ידה). ולכן, המשכת הגילוי דאוא"ס שהאיר גם מקודם נעשית ע"י היגיעה לגלות הטבע דהנשמה שהי' גם מקודם, מעשינו. והמשכת הגילוי דהעלם העצמי, אור חדש, נעשית ע"י היגיעה שלמעלה מהטבע גם דנפש האלקית (שעי"ז נעשה אצלו ענין חדש שלא הי' גם מצד נשמתו), עבודתינו.ט) וזהו והי' עקב תשמעון גו' תשמעון ודאי, שדבר ודאי הוא שתושלם הכוונה דנתאוה הקב"ה להיות לו ית' דירה בתחתונים68, בשני ענינים הנ"ל. הן הגילוי דאוא"ס שהאיר גם קודם הצמצום (הגילוי דימות המשיח) והן הגילוי דהעלם העצמי (הגילוי דתחיית המתים). והגם שגילויים אלו תלויים במעשינו ועבודתינו והרשות נתונה לכל אדם69, הנה על זה הובטחנו70 שלא ידח ממנו נדח71, וכאו"א מישראל ישלים את הכוונה במעשינו, היגיעה דתומ"צ יותר מהטבע דנפש הבהמית, וגם בעבודתינו, היגיעה בתומ"צ יותר גם מהטבע דנפש האלקית. וזהו והי' עקב תשמעון דעקב קאי (כנ"ל) על עקבתא דמשיחא, כי (נוסף אשר אז מתקיימת ההבטחה תשמעון ודאי) שלימות עבודתינו (הוספת ענין חדש גם לגבי נפש האלקית) הוא (בעיקר) ע"י הבירור דחושך הגלות ובפרט החושך דעקבתא דמשיחא. [ובפרט לפי מ"ש הצ"צ72 שוהי' עקב הו"ע וידו73 אוחזת בעקב עשו ומפרש (בפירוש הראשון) דקאי על עקב דעשו ממש]. וגם בצדיקים שחושך הגלות אינו מחשיך לגבם כ"כ, ומכ"ש שאין בהם העבודה דהפיכת זדונות לזכיות, וגם העילוי שנעשה ע"י בירור וזיכוך נפש הבהמית אינו אצלם בתוקף כ"כ (כי נה"ב שלהם אינה בחומריות כ"כ גם לפני העבודה), הרי ע"י הנסיונות, ובפרט ע"י המס"נ בפו"מ, מתבררים הניצוצות גם שבגקה"ט כנ"ל. ולאחרי שבכו"כ צדיקים הי' גם העילוי דבירור הניצוצות שבגקה"ט ע"י המס"נ שלהם, הנה עילוי זה נמשך גם לבניהם [וכמ"ש ושמר ה' אלקיך לך גו' אשר נשבע לאבותיך], כולל גם בנים אלו התלמידים74 שלמדו תורתם, שלכן אין צריכים יותר לנסיונות, ומכ"ש למס"נ כפשוטה אלא למסירת הרצון75, ויהי' אצלם ואצל כל בנ"י "מעשינו ועבודתינו" מתוך מנוחה והרחבה כפשוטן ואמיתיים, בשמחה ובטוב לבב, ויקויים היעוד76 והקיצו ורננו שוכני עפר ובעל ההילולא בתוכם, ונלך כולנו מהרה קוממיות לארצנו בביאת משיח צדקנו, בעגלא דידן ממש.

=== FOOTNOTES ===

* ) יצא לאור בקונטרס כ"ף מנחם-אב – תשמ"ז, "בסמיכות ליום כ"ף מנחם-אב, יום הסתלקות-הילולא של הרה"ג והרה"ח וכו' המקובל מוהר"ר לוי יצחק ז"ל שניאורסאהן, אביו של – יבלח"ט – כ"ק אדמו"ר שליט"א .. מוצש"ק כף מנ"א, ה' תהא זו שנת משיח".מאמר הב' שנאמר בהתוועדות זו (ד"ה ועתה ישראל) נדפס לקמן ע' קצה ואילך.** ) מנהגי הק"ק בית א-ל יכב"ץ: ביום ך לחודש אב עושים התרת נדרים שהוא ארבעים יום קודם ר"ה (הובא בראש הס' דברי שלום להרא"ש מזרחי). – כנראה ע"ד ארבעים יום קודם יצירת הולד (סוטה ב, א).2) ריש פרשתנו (עקב ז, יב).3) ראה אוה"ת פרשתנו ד"ה זה ע' תצא. ד"ה זה תרע"ג ותרע"ד בתחלתן (המשך תער"ב ח"א ע' שנה. שם ע' תקפ). וראה גם אוה"ח עה"פ. ולהעיר גם מפירוש רש"י ריש פרשתנו "והי' עקב תשמעון – אם המצות הקלות כו' תשמעון". וראה מפרשי רש"י שם.4) ר"פ בחוקותי (כו, יג).5) פרשתנו יא, יג.6) אוה"ת ריש פרשתנו. שם ע' תצא. שם ריש ע' תקד (בשם אור המאיר).7) רמב"ם הל' תשובה פ"ז ה"ה. ובאוה"ת שם ע' תצא: וכמו שהבטיח בפ' נצבים ושבת כו' – שהם הפסוקים שהובאו ברמב"ם שם.8) אוה"ת ריש פרשתנו. שם ע' תצא ואילך. וראה גם ד"ה והי' עקב תרע"ג בסופו (ע' שסד ואילך) ותרע"ד (פ' רצא – ע' תקפח ואילך).9) שמואל-ב כג, ה. וראה עירובין נד, רע"א.10) בהבא לקמן (הדיוק דושמר) ראה ד"ה והי' עקב תרע"ג בסופו. ולהעיר גם מאוה"ת שם ע' תצט.11) ב"ר פ"א, ד. וראה בארוכה אוה"ת שם (ע' תפ. שם ע' תצג) שהיא בחי' מחשבה עילאה.12) נוסח ברכות השחר (אלקי נשמה כו') מברכות ס, ב. רמב"ם הל' תפלה פ"ז ה"ג.13) ראה בארוכה ד"ה שובה תרפ"ו (סה"מ תרפ"ו ע' לו ואילך). צעקו תרפ"ח (סה"מ תרפ"ח ע' קעד ואילך). ובכ"מ.14) לקו"ת דרושים לר"ה סב, ג. ובכ"מ.15) באוה"ת ריש פרשתנו שעקב הו"ע עקביים (ועפ"ז, השייכות דעקב לעקבתא דמשיחא היא מפני שהנשמות דדורות אלו הם בחי' עקביים). אבל באוה"ת שם ע' תקד (ועד"ז שם ע' תצא) דעקב הוא לשון סוף וקאי על אחרית הימים. ועפ"ז יש לקשר זה עם מאמר המדרש, כבפנים.16) דב"ר ריש פרשתנו (פ"ג, א). הובא באוה"ת שם ע' תקג. וראה גם דב"ר שם, ג (בסופה).17) ראה עד"ז בלקו"ש ח"ט ע' 83.18) פרק לו.19) ראה ד"ה ונחה ה'תשכ"ה (תו"מ סה"מ ניסן ח"ג ע' קפט ואילך) סעיף ב ואילך. וש"נ.20) רפל"ז.21) נדפסו ב"לקוטי לוי יצחק – הערות לספר התניא" (קה"ת, תש"ל) ע' טו.22) וראה אגרות-קודש לכ"ק אדמו"ר מהורש"ב נ"ע ח"א ע' קי דיש לומר בדרך אפשר דמעשה הצדקה ועבודת הצדקה זהו"ע ב' המדריגות דימוה"מ ותחה"מ.23) קיח, א ואילך.24) ועפ"ז יומתק מה שמוסיף "המתחיל והי' מעשה הצדקה" – דלכאורה מיותר.25) ראה יבמות עט, א. רמב"ם הל' איסו"ב פי"ט הי"ז. ובירושלמי קידושין פ"ד ה"א (לו, ריש ע"ב) "וגומלי חסדים מנין ושמר ה' אלקיך לך את הברית ואת החסד". ועד"ז הוא בדב"ר פרשתנו פ"ג, ד (הובאו באוה"ת פרשתנו (כרך ה) ע' ב'כא, עיי"ש).26) הושמט (וכן לקמן שם. וגם בח"א ספ"א) ביישנים – ואולי י"ל כי ביישנים נעשה ע"י התורה (ביצה כה, ב. נדרים כ, א). וראה בארוכה מכ' ב' שבט תש"ח וג' חשון תש"ט*.*) נדפסו בס' אגרות-קודש לכ"ק אדמו"ר שליט"א ח"ב ע' רצג. ח"ג ע' ט ואילך.27) זח"ב צה, א.28) תניא פ"נ. תו"א תצוה פב, א. וראה שמו"ר פ"ה, י. ת"י עה"פ ברכה לג, ח. ובכ"מ. – הובא באוה"ת ויצא קפ, ב ואילך.29) כנראה הוא טה"ד וצ"ל "בריאתן".30) ויש לומר דבלשון אדה"ז "דבר שכבר נעשה או שנעשה תמיד ממילא" נרמז דב"מעשה" שני ענינים: "דבר שכבר נעשה" – מצד הטבע ש"הוטבעה בנפשות כל בית ישראל מכבר"; "שנעשה תמיד ממילא" – שנעשה גם עכשיו כן, לפי שכ"ה גם מצד הטבע דנה"ב.31) ד"ה ושבתי בשלום דמוצאי ש"פ ויצא ה'תשל"ח (תו"מ סה"מ כסלו ח"ב ע' כח ואילך). לקו"ש חט"ו ע' 254 ואילך.32) ישעי' נט, ב. אגה"ת פ"ה.33) ראה זח"א קכט, סע"א ואילך. – ג' הלשונות "בשעתא חדא ביומא חדא ברגע חדא" שבזהר שם נתבארו בלקוטי לוי"צ לזהר שם (ע' פא). וראה לקו"ש ח"כ ע' 86 ואילך.34) ראה קידושין מט, ב: המקדש את האשה "על מנת שאני צדיק אפילו רשע גמור מקודשת שמא הרהר תשובה בדעתו". ובאור זרוע סי' קיב; לקו"ת ר"פ דברים (א, ב): על מנת שאני צדיק גמור. וראה תניא פ"א.35) ראה יומא פו, ב.36) ראה דרמ"צ קצא, א ואילך. סה"מ תרפ"ז ע' לז. לקו"ש חי"ז ע' 186 ואילך.37) לקו"ת בלק עג, סע"א. ובכ"מ. ובלקו"ת שם, שזהו "התירוץ האמיתי" למה ירדה הנשמה לעוה"ז. וראה ד"ה מים רבים דמוצאי ש"פ נח ה'תשל"ח סעיף ד (תו"מ סה"מ חשון ח"א ע' רמח).38) המשך יונתי תר"ם פי"ד. ד"ה ומעין מבית ה' ה'תש"ו פ"ד (סה"מ תש"ו ע' 64). ובכ"מ.39) תניא פל"ז (מח, ב).40) ד"ה תניא שבעה דברים כו' תרצ"ז (סה"מ קונטרסים ח"ב שצד, א). ד"ה לריח שמניך ה'תש"ו פ"ו (סה"מ תש"ו ע' 105).41) תניא רפי"ט.42) ראה קונטרס העבודה פ"ג (ע' 32), דאין זה סותר למ"ש בכ"מ (לקו"ת חוקת נו, ד. ועוד) דכח המתאוה בעצם אינו רע – כי "זהו רק שאין בו ציור רע בעצם, אבל מ"מ אינו טוב, ואדרבה בטבעו הוא נמשך לענינים חומריים".43) והו"ע הרקבון שעי"ז נעשה הצמיחה – ד"ה צאינה וראינה תר"ן (סה"מ תר"ן ע' שסה). ד"ה הנ"ל תרצ"ז (שצד, ב). ובד"ה צאינה וראינה שם (ע' שסז), דענין הצמיחה הוא גילוי תענוג הבלתי מורגש. וראה לקמן סעיף ז.44) בהמאמרים שבהערה 39 מבואר בענין האהבה. אבל מובן, שכ"ה גם בהעבודות שענינם הוא ביטול (כמו יראה, קב"ע וכיו"ב) – דמכיון שהביטול דהנשמה הוא מצד טבעה, הרי גם הביטול הוא "מציאות". וע"י שנה"א פועלת ביטול בנה"ט, שביטול דנה"ט אין בה עירוב של "מציאות" – גם הביטול בהנשמה היא לא מצד הטבע שלה אלא ביטול אמיתי שמצד אלקות. ולהעיר מד"ה והי' עקב תרע"ג פקע"ח (המשך תער"ב ח"א ע' שסג) שדוקא בירידת הנשמה למטה, הביטול שלה הוא בבחי' הנחת עצמותו.45) לקו"ת שלח לז, ד. ובכ"מ.46) וע"ד המעלה דאחד לגבי יחיד – ראה תו"א ר"פ וארא. אמרי בינה שער הק"ש פ"ח. ובכ"מ.47) ונוסף על היתרון שבזה בענין הביטול – גם העבודה גופא היא באופן נעלה יותר. דמכיון שהיא מצד האלקות – אינה מוגבלת כ"כ בההגבלות דטבע האדם, גם לא בההגבלות דטבע הנשמה. דזהו"ע "עבודתינו" – יגיעה ביותר גם מטבע הנשמה (כנ"ל).48) ראה ב"ב יו"ד, ב דהרוגי לוד אין כל ברי' יכולה לעמוד במחיצתן. וראה דרמ"צ קפו, סע"א. אוה"ת אחרי (כרך ב) ע' תקמט. דרושים ליוהכ"פ (דברים כרך ה) ע' ב'קלז-ח. וברד"ה וידבר גו' פינחס תרכ"ט (סה"מ תרכ"ט ע' רנב) ותרנ"ב (סה"מ תרנ"ב ע' סט). וראה גם אוה"ת דרושים ליוהכ"פ שם (ע' ב'קלח): מס"נ הוא גבוה יותר מכל התומ"צ שהמגיד הבטיח להב"י שיזכה למס"נ על קדה"ש – "כי בחי' זו יקר מכל התורה שלמד הב"י בכל שנותיו".49) ראה רשימתו – נדפסה בריש לקוטי לוי"צ על התניא ע' III-IV.50) תניא פי"ח.51) ברכות סא, ב.52) ואתחנן ו, ה.53) בשערי אורה סא, סע"א ואילך, צ, ב משמע שזהו מצד העילוי ד"בפועל" על "בכח". אבל בשערי אורה ח, סע"א ואילך (וראה שם ט, א) שהמעלה דמס"נ בפועל היא לפי שהיא גם בהגוף. וראה גם סד"ה הנ"ל תרכ"ט (ע' רנז) ותרנ"ב (ע' עה ואילך).54) דרמ"צ קצב, א. וראה גם שם קפו, ב.55) ראה דרמ"צ שם (קפו, סע"א. קצא, ב) שיש בזה אותו העילוי דהפיכת זדונות לזכיות שבתשובה.56) קונטרס העבודה פ"ו (ע' 32). ושם, ד"כשבא לידי מס"נ בפו"מ על קדה"ש ומאיזה סיבה מהשי"ת ניצל מזה הנה בלי שום ספק וספק ספיקא שנשתנה נפשו הטבעית ונתהפך מן הקצה אל הקצה שנעשה אדם אחר ממש".57) בהבא לקמן ראה המשך תרס"ו ע' ד. שם ע' תקט. שם ע' תקכד-ה. וראה גם סה"מ תרפ"ז ע' קנח ואילך.58) ע"ח שער א (שער עגולים ויושר) ענף ב. אוצרות חיים ומבוא שערים בתחלתם.59) ב"ב עה, א.60) ברכות יז, א.61) המשך תרס"ו ע' צז. שם ע' תקכד-ה.62) אגרות-קודש לכ"ק אדמו"ר מהורש"ב נ"ע ח"א ע' קט. וכן משמע ממ"ש בהמשך תרס"ו ע' יו"ד (והובא לקמן בפנים) שהגילוי דעדן יהי' בתחה"מ. ולהעיר שבהמשך הנ"ל ע' קה מבואר באו"א. ואכ"מ.63) להעיר גם מהמדובר כמ"פ (ראה "סיום הרמב"ם" יו"ד שבט תשמ"ז (תורת מנחם – הדרנים על הרמב"ם וש"ס ע' קל. וש"נ)) דמ"ש הרמב"ם (הל' מלכים רפי"א) שבימות המשיח עולם כמנהגו נוהג, הוא בתקופה ראשונה, אבל בתקופה שני' – תחה"מ – יהי' חידוש במע"ב. ויש לקשר זה עם מ"ש בפנים שבתחה"מ יהי' גילוי אור חדש.64) ברכות לד, ב.65) ישעי' סד, ג.66) המשך תרס"ו ע' יו"ד. ד"ה יחיינו מיומים תרצ"א פ"ג (סה"מ קונטרסים ח"א קמה, ב).67) תניא רפל"ז.68) ראה תנחומא נשא טז. בחוקותי ג. ב"ר ספ"ג. במדב"ר פי"ג, ו. תניא רפל"ו.69) ראה רמב"ם הל' תשובה רפ"ז.70) ראה תניא ספל"ט. הל' ת"ת לאדה"ז פ"ד ה"ג. וראה אוה"ת פרשתנו ע' תקד.71) ע"פ שמואל-ב יד, יד.72) אוה"ת שם ע' תק. וראה שם ע' תקג.73) תולדות כה, כו.74) ספרי ופרש"י עה"פ ואתחנן ו, ז.75) ראה תו"א מקץ לו, ב. ובכ"מ.76) ישעי' כו, יט.

=== GLOSSARY ===

אדמו"ר הצמח צדק (Admor HaTzemach Tzedek): The Rebbe the Tzemach Tzedek; אחרית הימים (Acharit HaYamim): End of days; אינו מספיק עדיין (Eino Maspik Adayin): Is not yet sufficient; אם שמוע תשמעו (Im Shamo'a Tishma'u): If you shall surely hearken; אם תשמעון (Im Tishma'un): If you hearken; אמנם (Umnam): However; אמר להם הקב"ה (Amar Lahem HaKadosh Baruch Hu): The Holy One Blessed be He said to them; אשר נשבע (Asher Nishba): Which He swore; את הברית ואת החסד (Et HaBrit V'et HaChesed): The covenant and the kindness; באגה"ק סי"ב (B'Igeret HaKodesh Siman 12): In Igeret HaKodesh chapter 12; בבחינה הכי עליונה (B'vchinah HaKhi Elyonah): In the highest level; בהערותיו על הגליון (B'he'arotav Al HaGilyon): In his notes on the margin; בחוקותי תלכו (B'chukotai Telechu): In My statutes you shall walk; בחירת האדם (Bechirat Ha'adam): Human free choice; בכדי שע"י עבודתה (B'chedi She'al Yedei Avodatah): So that through its service; במחשבה (B'machshavah): In thought; במחשבתו (B'machshavto): Into his thought; במעשינו ועבודתינו (B'ma'aseinu V'avodateinu): In our deeds and our service; בס"ד (Besiyata Dishmaya): With Divine assistance; בסוף גלותן (B'sof Galutan): At the end of their exile; בעקב אני נותן לכם (B'ekev Ani Noten Lachem): In the end I give to you; בפה (B'feh): In the mouth; בפרט בעקבתא דמשיחא (Bifrat B'ikveta DiMeshicha): Especially in the footsteps of Messiah; ברית חסד ושבועה (Brit Chesed U'shvu'ah): Covenant, kindness, and oath; ברעו"ד (B'ratzon Elyon): With supernal will; ג' הלשונות (Gimel HaLeshonot): Three expressions; גילוי העצמות (Gilui HaAtzmut): Revelation of the Essence; גם בהעלי' שע"י הירידה (Gam BaAliyah She'al Yedei HaYeridah): Also in the ascent through descent; ד"ה והי' מעשה הצדקה (Dibur HaMatchil V'hayah Ma'aseh HaTzedakah): Beginning with "And it shall be the work of righteousness"; דאדמו"ר הצ"צ (D'Admor HaTzemach Tzedek): Of the Rebbe the Tzemach Tzedek; דבכללות הו"ע (D'vichlelut Hu Inyan): Which in general is the matter of; דיוק (Diyuk): Precise interpretation; דמס"נ (D'mesirat Nefesh): Of self-sacrifice; דענין ב' הלשונות (D'inyan Shnei HaLeshonot): That the matter of the two expressions; דקאי על הנשמה שבגוף (D'ka'i Al HaNeshamah SheB'guf): Which refers to the soul in the body; דתומ"צ באופן (D'taryag B'ofan): Of the 613 commandments in the manner; ה'תשכ"ז (5727): Hebrew year 5727; האוזן (Ha'ozen): The ear; הבטיחה תורה (Hivticha Torah): The Torah promised; הגילוי דואתה משמרה בקרבי (HaGilui D'v'atah Mishmarah B'kirbi): The revelation of "And You guard within me"; הוא ע"י העבודה (Hu Al Yedei HaAvodah): Is through service; הוספה בהירידה (Hosafah BaYeridah): Addition in the descent; הי' בשבי' (Hayah BiShviyah): Was in captivity; הכוונה בעקב (HaKavanah B'ekev): The intention in "end"; המחשבה דיבור ומעשה שלמעלה (HaMachshavah Dibur U'ma'aseh SheLema'alah): The thought, speech, and action from above; העבודה בעקבתא דמשיחא (HaAvodah B'ikveta DiMeshicha): The service in the footsteps of Messiah; העקב דנשמה (Ha'ekev D'neshamah): The heel of the soul; הקשר דשני הפירושים (HaKesher D'shnei HaPeirushim): The connection of the two interpretations; ובאופן דמס"נ (U'v'ofan D'mesirat Nefesh): And in the manner of self-sacrifice; ובזמן האחרון (U'vizman Ha'acharon): And in recent times; ובמילא (U'vmeila): And consequently; ובפרט בגלות (U'vifrat B'galut): And especially in exile; והגיעו לכאן (V'higi'u L'chan): And arrived here; והול"ל (V'hava Leh L'meimar): And it should have said; והי' עקב תשמעון (V'haya Ekev Tishma'un): "And it shall be if you hearken"; ויובן זה בהקדים (V'yuvan Zeh B'hakdim): This will be understood by prefacing; וכיון שגילוי זה (V'chivan She'gilui Zeh): Since this revelation; וכתב אאמו"ר בעל ההילולא (V'chatav Avi Mori Ba'al HaHilula): And my father and teacher, the Ba'al HaHilula, wrote; ולאח"ז ממשיך (V'l'achar; ולפי פשטות הענין (U'l'fi Peshutut HaInyan): And according to the simple meaning; ומיד הן נגאלין (U'miyad Hen Nig'alin): And immediately they are redeemed; ועד בחינת ואתה (V'ad B'chinat V'atah): Up to the level of "And You"; ושמר דייקא (V'shamar Davka): "And He will guard" specifically; ושמר ה' אלקיך לך (V'shamar Hashem Elokeicha Lecha): And Hashem your God will keep for you; ושמרתם ועשיתם אותם (U'shmartem Va'asitem Otam): "And you shall keep and do them"; ותחיית המתים (U'techiyat HaMeitim): And resurrection of the dead; יובן ממ"ש לקמן (Yuvan MiMah She'katuv L'kaman): Will be understood from what is written later; ירידת הנשמה למטה (Yeridat HaNeshamah L'matah): Descent of the soul below; יש לקשר (Yesh L'kasher): One should connect; ישראל עלו במחשבה (Yisrael Alu B'machshavah): Israel arose in thought; כ"ף מנחם-אב (Kaf Menachem-Av): 20th of Menachem-Av; כל זמן משך הגלות (Kol Zman Meshech HaGalut): Throughout the duration of exile; כלי (Keli): Vessel/instrument; כמ"ש (K'mo She'katuv): As it is written; כמבואר בתניא (K'mevo'ar B'Tanya): As explained in Tanya; כמבואר שם בארוכה (K'mevo'ar Sham B'aruchah): As explained there at length; כנ"ל (K'nizkar L'eil): As mentioned above; כפירוש הצ"צ (K'feirush HaTzemach Tzedek): According to the interpretation of the Tzemach Tzedek; להזמן שלאחרי ביאת המשיח (LaZman She'l'acharei Bi'at HaMashiach): To the time after the coming of Messiah; לכן (Lachen): Therefore; למטה (L'matah): Below; למעלה מהשתל' (Lema'alah MeHishtalshelut): Above the chain of being; לסוף זמן הגלות (L'sof Zman HaGalut): To the end of the time of exile; לע"ל (L'atid Lavo): In the future to come; לפני ירידת הנשמה (Lifnei Yeridat HaNeshamah): Before the soul's descent; לצורך עלי' (L'tzorech Aliyah): For the purpose of ascent; מ"ש בתניא (Mah She'katuv B'Tanya): What is written in Tanya; מאמר (Ma'amar): Chassidic discourse; מאמר המדרש (Ma'amar HaMidrash): Statement of the Midrash; מהשבי' (MeHaShviyah): From captivity; מחשבה דיבור ומעשה (Machshavah Dibur U'ma'aseh): Thought, speech, and action; מכמו שהיתה קודם הירידה (Mi'k'mo She'haytah Kodem HaYeridah): Than it was before the descent; מלשון סוף (MiLashon Sof): From the language of "end"; ממשיך בהמאמר (Mamshich BaHama'amar): Continues in the discourse; משמרה בקרבי (Mishmarah B'kirbi): Guard within me; נכנס הקול (Nichnas HaKol): Sound enters; נמשכים לו (Nimshachim Lo): Are drawn to him; נפדו (Nifdu): Were redeemed; סוף ישראל לעשות תשובה (Sof Yisrael La'asot Teshuvah): Israel will ultimately repent; ע"י הירידה בגוף ונה"ב (Al Yedei HaYeridah B'guf V'nefesh Habehemit): Through descent in body and animal soul; ע"י עקב תשמעון (Al Yedei Ekev Tishma'un): Through "if you hearken"; ע"פ המדרש (Al Pi HaMidrash): According to the Midrash; ע"ש (Ayein Sham): See there; עה"פ (Al HaPasuk): On the verse; עי"ז יהי' (Ezeh Yihyeh): Through this there will be; עי"ז יהי' הגילוי דלע"ל (Ezeh Yihyeh HaGilui D'l'atid Lavo): Through this will be the revelation of the future; עיקר השמיעה (Ikar HaShemi'ah): Primary aspect of hearing; עיקר השמירה (Ikar HaShemirah): Primary aspect of guarding; ענין זה (Inyan Zeh): This matter; עקב (Ekev): Torah portion name "Ekev"; עקב קאי על הזמן (Ekev Ka'i Al HaZman): Ekev refers to the time; עקבתא דמשיחא (Ikveta DiMeshicha): Footsteps of Messiah; ערוכה בכל ושמורה (Aruchah BaKol U'shmurah): Arranged in all and guarded; פי' הלשון (Peirush HaLashon): Interpretation of the language; פירוש הנ"ל (Peirush HaNizkar L'eil): The aforementioned interpretation; קאי על אחרית הימים (Ka'i Al Acharit HaYamim): Refers to the end of days; קיום התומ"צ (Kiyum HaTaryag): Fulfillment of the 613 commandments; ש"פ (Shabbat Parshat): Shabbat of Torah portion; שאז המס"נ הוא ביותר (She'az HaMesirat Nefesh Hu B'yoter): When self-sacrifice is greater; שאז יהי' גילוי העצמות (She'az Yihyeh Gilui HaAtzmut): That then there will be revelation of the Essence; שאיירי בקיום המצוות (She'ayiri B'kiyum HaMitzvot): Which deals with fulfillment of commandments; שאיירי בשכר המצוות (She'ayiri B'sechar HaMitzvot): Which deals with reward of commandments; שודאי תשמעון (She'vadai Tishma'un): That you will surely hearken; שכר המצוות (Sechar HaMitzvot): Reward of commandments; שכר המצוות שיהי' בעקב (Sechar HaMitzvot She'yihyeh B'ekev): Reward of commandments that will be in the end; שכרו (Scharo): His reward; של ימות המשיח (Shel Yemot HaMashiach): Of the Messianic era; של ספר התניא שלו (Shel Sefer HaTanya Shelo): Of his Tanya book; שלמעלה גם מבחי' טהורה (SheLema'alah Gam MiBchinat Tehorah): Which is above even the level of "pure"; שמשך כמה שנים (She'mashach Kamah Shanim): Which for several years; תומ"צ (Taryag): 613 commandments; תכלית השלימות (Tachlit HaShleimut): Ultimate perfection; תלוי במעשינו ועבודתינו (Talui B'ma'aseinu V'avodateinu): Depends on our deeds and our service; תשמעון ודאי (Tishma'un Vadai): You will surely hearken; תשמעון ושמרתם ועשיתם (Tishma'un U'shmartem V'asitem): You shall hearken, keep, and do; תתעלה למדריגה נעלית (Tit'aleh L'madreigah Na'alit): It will ascend to a loftier level;