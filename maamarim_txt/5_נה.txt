בס"ד. אור ליום ה' פ' חיי שרה, כ"ף מרחשון ה'תשמ"הויהיו חיי שרה מאה שנה ועשרים שנה ושבע שנים שני חיי שרה1, ומדייק אדמו"ר (מהורש"ב) נ"ע בעל יום ההולדת במאמרו ד"ה זה דשנת עטר"ת2, הרי כבר נאמר ויהיו חיי שרה [ומפרט שנותי' במאות עשיריות ואחדות], ומה מוסיף שני חיי שרה. ומבאר זה ע"פ מה דאיתא בזהר3 דהטעם על זה שבשרה דוקא נאמר ימי שני חיי' שלא נאמר בשאר אמהות4, הוא, כי שרה נחתת (למצרים) וסלקת כד"א5 ויעל אברם ממצרים הוא ואשתו, ובגין כך זכתה לחיין עילאין. ומסיים (בזהר שם) ועל דא דילה הוו חיין. ועפ"ז מבאר בהמאמר6 מה שכפל עוד פעם לומר שני חיי שרה, כי ויהיו חיי שרה הוא שזכתה לחיין עילאין, ושני חיי שרה הוא שהחיין נעשו שלה, דילה הוו [וכמבואר בהמאמר7 החילוק דשני הענינים]. וצריך להבין הקשר והשייכות דפירוש המאמר ששני חיי שרה הוא שהחיין נעשו שלה, עם פירוש רש"י8 עה"פ ששני חיי שרה הוא שכולן שוין לטובה.ב) ויובן זה בהקדים דכל הסיפורים שבתורה (מלשון הוראה9) הם הוראות לכאו"א מישראל. ובפרט מעשה אבות [ואמהות] שהם סימן ונתינת כח לבנים10. דכיון שהם האבות [והאמהות] של כל אחד מישראל, לכן הענינים והעבודות שלהם נמשכים בירושה לכל אחד מישראל11. ועפ"ז, זה שהתורה מספרת שכל שני חיי שרה הם שוין לטובה הוא הוראה ונתינת כח לכל אחד מישראל שכל שנותיו יהיו שוים לטובה. וצריך ביאור, דהוראה לאדם שייכת (לכאורה) בנוגע לההוה והעתיד ולא בנוגע להעבר, וכיון שידע אינש בנפשי' מעמדו ומצבו בעבר, ומאי עביד באורתא12 ובהימים שלפנ"ז [ואפילו הענינים שעשה בשוגג, הם מהתגברות נפש הבהמית13], איך שייך לומר לו הוראה שכל שנותיו (גם שנותיו שבעבר) יהיו שוין לטובה.ויש לומר הביאור בזה, דע"י תשובה מאהבה משנים גם את העבר14, ולכן בכחו של כל אחד (גם מי שחטא ופגם והעביר את הדרך) שכל שנותיו (גם שנותיו שבעבר) יהיו שוין לטובה. ועפ"ז יש לבאר הקשר והשייכות דשני הפירושים בשני חיי שרה, דילה הוו חיין וכולן שוין לטובה, כי כל הענינים שבגשמיות משתלשלים מענינם ברוחניות15, וע"י ענין דילה הוו חיין בנוגע לחיין עילאין, עי"ז נעשה דילה הוו חיין גם בנוגע לחיים בפשטות, שהחיים הן שלה והיא נעשית בעה"ב עליהם, ועי"ז ניתן הכח לכל אחד מישראל16 שכל שני חייו (גם השנים שעברו) יהיו שלו ושהוא יהי' בעה"ב עליהם, ולכן בכחו שיהיו כל שנותיו (גם השנים שבעבר) שוין לטובה.ג) ועפ"ז יובן מה שכתוב בתניא17 שכל אחד יכול להיות בינוני בכל עת ובכל שעה, דלכאורה, כיון שבינוני הוא זה שלא עבר עבירה מימיו ולא נקרא עליו שם רשע אפילו שעה אחת ורגע אחד כל ימיו18, איך כל אדם (כולל גם זה שעבר עבירה) יכול להיות בינוני19. ויש לומר הביאור בזה, דכמו שבנוגע לכל המצוות רשות לכל אדם נתונה ואין מי שיעכב בידו20, כמו"כ הוא בנוגע למצות התשובה, שלכל אחד מישראל יש לו בחירה חפשית לקיים מצות התשובה21. ויש לומר, דהבחירה בנוגע למצות התשובה היא עוד יותר מבשאר המצוות. לפי שתשובה היא מצוה כללית, ולכן יש על זה נתינת כח מיוחדת. וגם, דכיון שכל אחד מישראל רוצה לעשות כל המצוות ולהתרחק מן העבירות אלא שיצרו הוא שתקפו22, הרי כשעשה עבירה היפך רצונו דהאדם האמיתי, בפנימיותו הוא מתחרט ומיצר ודואג על זה. היינו, שבפנימיותו הוא עושה תשובה23 מיד. ולכן זה שאין מי שיעכב בידו לקיים מצות התשובה הוא (בפרט אחד) יותר מבשאר המצוות, כי בכדי לקיים מצוה זו אינו צריך לעשי' ופעולה חדשה ורק לגלות התשובה שבפנימיותו. וזהו שכל אדם יכול להיות בינוני בכל עת ובכל שעה, דכיון שיש לו בחירה חפשית לקיים מצות התשובה, דעיקר ושלימות התשובה הוא תשובה מאהבה, שעי"ז נעקר עונו מתחלתו24, הרי ביכלתו להיות בינוני שלא עבר עבירה מימיו25.ד) ויש להוסיף בביאור הקשר והשייכות דשני הפירושים בשני חיי שרה, דילה הוו וכולן שוין, שבכל אחד מהם כלולים שני הענינים. דגם בהפירוש ששני חיי שרה הוא כולן שוין לטובה, כלול הענין דדילה הוו חיין [כנ"ל סעיף ב, שבכדי שיהי' כולן שוין לטובה גם השנים שבעבר, הוא ע"י ששני חייו הם שלו], ועד"ז לאידך, שגם בהפירוש ששני חיי שרה הוא דילה הוו חיין, כלול הענין דכולן שוין.והענין הוא, דמבואר בהמאמר26, דשרה היא בחינת מלכות27 [שלכן נקראת שרה מלשון שררה28] וחיין עילאין הם הספירות שלמעלה ממלכות. וע"פ הידוע29 (ומבואר גם במאמר הנ"ל30) ששרש המלכות הוא למעלה משרש כל הספירות, דשרש כל הספירות הוא באריך ושרש המלכות הוא ברדל"א, יש לומר, שע"י המשכת הספירות במלכות, ובאופן שהם מתאחדים עם המלכות ועד שדילה הוו חיין, נעשה עלי' בהספירות, שנמשך בהם מעין הגילוי דרדל"א (שרש המלכות)31. ועי"ז, הם מתכללים ומתאחדים כולם כאחד, כולן שוין. וזהו שבויהיו חיי שרה נאמר מאה שנה ועשרים שנה ושבע שנים, ובשני חיי שרה אינו מפרט המספרים דמאה עשרים ושבע, כי החיין עילאין (ספירות) כמו שהם מצד עצמם, כולל גם כמו שנמשכים במלכות אבל באופן שהחיין עילאין והמלכות הם שני ענינים (זכתה לחיין עילאין), הם בהתחלקות, ובכללות נחלקים לג' בחינות (מאה, עשרים ושבע)32, וע"י שנעשים ענינם של המלכות [שני חיי שרה, דילה הוו], מאיר בהם הגילוי דשרש המלכות שלמעלה מהתחלקות.ה) ויש להוסיף, דשלילת ההתחלקות שבשני חיי שרה הוא בשני ענינים. שאינם נחלקים לג' חלוקות דמאה עשרים ושבע, כנ"ל סעיף ד. ויתירה מזו, דבג' החלוקות דמאה ועשרים ושבע, אף שכל אחד מהם הו"ע כללי, מ"מ, כיון שהכלל הוא במספר מסויים (מאה, עשרים, שבע) הרי יש בו (בהעלם עכ"פ) פרטים מחולקים. והטעם שבשני חיי שרה לא נאמר מספר (גם לא המספר מאה ועשרים ושבע, שאינו נחלק לג' חלוקות) הוא, לפי שהם למעלה גם מענין דהתחלקות פרטים כמו שהם כלולים בהכלל.וביאור הענין בפרטיות יותר, יובן בהקדים המבואר בכ"מ33, דמאה שנה הוא כתר (אריך) שכולל את כל העשר ספירות כמו שהם בשלימות היותר משובחת34, שכל אחד מהם כלול מעשר, מאה. ובהטעם שנאמר (מאה) שנה לשון יחיד, שני ביאורים. כי ההתחלקות דהספירות (חכמה, בינה וכו') הוא בספירות הגלויות משא"כ בהיותם כלולים בשרשם (אריך) הם כלולים כולם כאחד35. ויתירה מזו, דבחינת עתיק אינה בגדר עשר ספירות (היינו שאינה גם מקור לעשר ספירות), וע"י הגילוי דעתיק שמאיר באריך, גם הספירות הכלולות באריך, מאה, הם בבחינת שנה לשון יחיד36. עשרים שנה הם חכמה ובינה שכל אחד מהם כלול מיו"ד. וגם בהם נאמר שנה לשון יחיד, כי חו"ב הם37 תרין ריעין דלא מתפרשין. ושבע שנים הם שבעת המדות. ונאמר שבע שנים לשון רבים, כי המדות הם בהתחלקות. ועפ"ז יובן עוד יותר העילוי דשני חיי שרה שלא נאמר בהם מספר, שהם למעלה יותר גם ממאה שנה לשון יחיד, גם להביאור דמאה שנה לשון יחיד הוא מצד הגילוי דעתיק38.ו) ויש לבאר זה ע"פ מ"ש בהמאמר39, דבמלכות ישנם שני ענינים הפכיים. דענין המלוכה הוא הגבהה והתנשאות (בחינת יש), ואעפ"כ המלכות היא בתכלית הביטול. ומבאר, שהביטול דהמלכות הוא מצד שרשה ברדל"א, שלכן הביטול שלה הוא ביטול בעצם, ובביטול בעצם, גם היש הוא בביטול. והענין בעבודה הוא (כמבואר בהמאמר40) דעבודת ה' צריכה להיות בשמחה דוקא כמ"ש41 עבדו את ה' בשמחה. ועד שהשמחה בעבודת ה' היא עיקר גדול, וכידוע פירוש האריז"ל42 והובא בתניא43 עה"פ44 תחת אשר לא עבדת את ה' אלקיך בשמחה וגו', ואיתא בתו"א45 דזה שהאריז"ל זכה לרוה"ק הוא ע"י שמחה של מצוה [וכיון שזהו סיפור בתורה (שבעל פה) מלשון הוראה, הרי זה הוראה לכאו"א מישראל]. אלא שאעפ"כ יש זמנים46 שהשמחה צריכה להיות בהעלם, כמ"ש47 עבדו את ה' ביראה וגילו ברעדה, דבגילוי הוא היראה והרעדה, והשמחה (גילה) היא בהעלם48. כי כאשר השמחה היא בהתגלות ובמורגש, אפשר שמזה יבוא להרגשת הישות, ועי"ז אפשר שדברים בלתי רצויים יבואו עי"ז, ולכן צ"ל עבדו את ה' ביראה וגילו ברעדה. ובכדי שהשמחה תהי' בהתגלות ואעפ"כ לא יבוא מזה להרגשת הישות, הוא ע"י שהוא בטל בעצם, שאז, גם המורגש שלו הוא בביטול. וע"ד המבואר לעיל בענין הביטול דמלכות, שגם היש (הגבהה והתנשאות) הוא בביטול.וזהו49 ההוספה והחידוש דדילה הוו חיין על זה שזכתה לחיין עילאין, כי זה ששרה נחתת וסלקת (שעי"ז זכתה לחיין עילאין) הוא ע"י היראה וביטול (ולא ע"י השמחה)50, ולכן המשכת החיין עילאין [שע"י נחתת וסלקת] בהמלכות הוא בהמלכות כמו שהיא בבחינת עלי' וביטול לז"א [ובעבודת האדם הוא שהגילוי שמאיר לו ע"י עבודתו הוא כמו שהוא במצב דיראה וביטול, ולא בהמציאות שלו]. וענין דילה הוו חיין הוא שההמשכה והגילוי הוא גם בהמציאות דמלכות, כי כיון שהביטול דמלכות הוא ביטול בעצם, לכן גם המורגש דמלכות הוא בביטול, כנ"ל.ועפ"ז יש לבאר מעלת האחדות שלמעלה מהתחלקות דשני חיי שרה שלא נאמר בהם מספר על האחדות דמאה שנה לשון יחיד, דענין האחדות (שנה לשון יחיד) בהספירות שבכתר (מאה), הוא, ע"י שבהיותם כלולים בשרשם אינם במציאות. והחידוש שבשני חיי שרה הוא, דהגם שבמלכות הוא התחלקות פרטים [וכידוע51 שעיקר ההתחלקות הוא במלכות], שלכן, גם החיין עילאין הנמשכים במלכות באופן שהם דילה הם בהתחלקות, שני חיי שרה (שני לשון רבים), מ"מ הם בהתכללות ובהתאחדות כמו דבר אחד ממש (שלכן לא נאמר בהם מספר). ועי"ז מתגלה אמיתית ענין האחדות52, שגם הריבוי (פרטים מחולקים) אינו סותר לאחדות.ז) והנה נתבאר לעיל (סעיף ב) הקשר והשייכות דשני הפירושים בשני חיי שרה (דילה הוו חיין וכולן שוין לטובה), דע"י שהחיין הן דילי', שהוא הבעה"ב על כל שני חייו, ביכלתו לפעול שכולן (כל שנותיו, גם השנים שבעבר) יהיו שוין לטובה. וצריך להבין השייכות דענין זה בדילה הוו חיין (שהוא הבעה"ב על כל שני חייו) עם המבואר בהמאמר דענין דילה הוו חיין הוא שגם המורגש הוא בביטול. ויש לומר הביאור בזה ע"פ המבואר במק"א53, דזה שע"י תשובה (מאהבה) נעשה שינוי בהעבר הוא, כי שרש הזמן הוא במלכות54, ולמעלה יותר – הקדימה ואיחור שבסדר ההשתלשלות55, וכיון שתשובה היא למעלה מהשתלשלות (שבאדם, שלכן הגילוי שנמשך ע"י התשובה הוא גילוי שלמעלה מהשתלשלות)56, לכן אין בה ההגבלות דעבר הוה ועתיד.והגם שגם עשיית התשובה היא ברגע מסויים שמוגבל בהגדר דזמן, עבר הוה ועתיד, ומצד גדר הזמן אי אפשר שע"י פעולה בהוה יהי' שינוי בהעבר (כי סיבה צריכה להיות לפני המסובב), מ"מ, כיון שהתשובה עצמה היא למעלה מהגבלת הזמן, לכן, נמשך על ידה הבל"ג דלמעלה מזמן גם בהזמן (בהרגע דעשיית תשובה), וכאילו שרגע זה הי' מקודם, לפני המסובב. ועפ"ז יש לבאר השייכות דשני הענינים בדילה הוו חיין [שגם המורגש הוא בביטול, ושהוא בעה"ב על כל שני חייו], דע"י שהמורגש (מציאות, גבול) הוא בביטול (למעלה ממציאות והגבלה), עי"ז, גם בהזמן (גבול) נמשך הבל"ג דלמעלה מהזמן.ח) והגם שענין זה (שהמורגש הוא בביטול) הוא מדריגה נעלית, מ"מ, כיון שמעשה אבות ואמהות הוא סימן ונתינת כח לבנים, הענין דדילה הוו חיין שהי' אצל שרה הוא הוראה ונתינת כח לכל אחד מישראל שיוכל לעבוד את ה' בשמחה בהתגלות ובמורגש ושאעפ"כ לא יבוא מזה להרגשת הישות57, כי גם המורגש שלו הוא בביטול (כנ"ל סעיף ו). וע"י השמחה בעבודת ה' בכלל, ובפרט כשהשמחה היא בעבודת התשובה עצמה [וכמבואר במק"א58 דשמחה של מצוה היא גם במצות התשובה, ואדרבה, השמחה דמצות התשובה היא גדולה יותר מהשמחה דכל המצוות], עי"ז מיתוסף עוד יותר בכח התשובה לשנות גם את העבר.ולהוסיף, דע"פ הידוע59 בביאור לשון חז"ל60 תשובה ומעשים טובים, שעל ידי התשובה המעשים (דהמצוות) הם טובים ומאירים, יש לומר, דעל ידי שהתשובה היא בשמחה שאז התשובה היא בשלימות, עי"ז מיתוסף בהשמחה ובהשלימות דלימוד התורה וקיום המצוות שלאחרי התשובה.וענין זה [פעולת התשובה בהתומ"צ (עבודת הצדיקים) שלאחרי התשובה] הוא הכנה קרובה לגאולה האמיתית והשלימה ע"י משיח צדקנו, שאתא לאתבא צדיקייא בתיובתא61. ועד"ז הוא בנוגע לגאולה העתידה שיהיו בה שני הענינים, כמ"ש62 בשובה ונחת תושעון, בשובה הו"ע עבודת התשובה63, ובנחת הו"ע עבודת הצדיקים64. ובפשטות, שכל ישראל, בנערינו ובזקנינו גו' בבנינו ובבנותינו65 [שלימות העם], ישובו לארצנו הקדושה, וכמו שהיא ארץ טובה ורחבה [שלימות הארץ], ביחד עם התורה ומצוות (עבודת הצדיקים). וע"י שהתומ"צ הם ע"י קדימת התשובה, גם התומ"צ הם בשלימות [שלימות התורה ומצוותי']. וכל זה – כלשון הידוע בנוגע לתשובה – בשעתא חדא וברגעא חדא66.

=== FOOTNOTES ===

* ) יצא לאור בקונטרס כ"ף מרחשון – תנש"א, "לקראת כ"ף מרחשון הבעל"ט, יום הולדת הק"ל* דכ"ק אדמו"ר (מהורש"ב) נ"ע (כתר"א–תנש"א) .. מוצש"ק ט"ו חשון, שנת ה'תנש"א".*) ראה בארוכה בשיחת ש"פ וירא ט"ו מרחשון דשנה זו (ה'תנש"א [תורת מנחם – התוועדויות תנש"א ח"א ע' 286 ואילך]).1) ריש פרשתנו.2) נדפס בסה"מ עטר"ת ע' פז ואילך. וראה ד"ה זה ה'תשמ"א (לעיל ע' רעז ואילך).3) ח"א פרשתנו קכב, ב.4) כ"ה הלשון ברד"ה הנ"ל עטר"ת. ולהעיר, שבזהר שם (קכא, סע"ב) "מכל נשי דעלמא" [וגם בהדוגמאות שבזהר שם, רובן אינן מהאמהות].5) לך לך יג, א.6) בסופו (סה"מ עטר"ת ע' צז).7) וראה לקמן ס"ו.8) דנוסף לזה שכל הפירושים שבאותו הפסוק שייכים זה לזה** – כיון שפירוש רש"י על התורה הוא "יינה של תורה" ("היום יום" כט שבט), יש לו שייכות מיוחדת עם הפירוש ע"ד הסוד (זהר). וראה בארוכה לקו"ש ח"ה בתחלתו, ובהערות שם.**) כידוע הראי' לזה מ"שעטנז" (נדה סא, ב) – ראה לקו"ש ח"ג ע' 782. ובכ"מ.9) ראה רד"ק לתהלים יט, ח (ובס' השרשים שלו ערך ירה). גו"א ר"פ בראשית. וראה זח"ג נג, ב: אמאי אקרי תורה בגין דאורי.10) ראה רמב"ן עה"פ לך לך יב, ו: כל מה שאירע לאבות סימן לבנים. ובב"ר פ"מ, ו (הובא ברמב"ן עה"פ שם, י): צא וכבוש את הדרך לפני בניך. ועוד.11) ראה תו"א ר"פ וארא. ובכ"מ. וראה בארוכה ד"ה זה ה'תשמ"א ס"ב (לעיל ע' רעח), ובהערות שם.12) ע"פ לשון חז"ל סוף מס' ע"ז.13) אגה"ק סו"ס כח (מל"ת להאריז"ל פ' ויקרא בטעהמ"צ).14) ראה יומא פו, סע"א ובפרש"י שם ד"ה כאן מאהבה "השב מאהבה נעקר עונו מתחלתו".15) ראה תניא רפ"ג. ובכ"מ.16) להעיר מזהר שם (קכב, ב) "שרה זכתה לחיין עילאין לה ולבעלה ולבנהא בתראה".17) רפי"ד.18) תניא רפי"ב.19) לכאורה אפשר לומר דפירוש "לא עבר עבירה מימיו" הוא שעכשיו (לאחרי שעשה תשובה) הוא במצב ש"לא עבר עבירה מימיו" כי לא נשאר רושם כלל מהעבירה שעשה. אבל מפשטות הלשון בתניא שם, ובפרט מזה שמוסיף "ולא נקרא עליו שם רשע אפילו שעה אחת ורגע אחד כל ימיו", משמע, דהפירוש הוא כפשוטו.20) לשון הרמב"ם הל' תשובה רפ"ה.21) השייכות דענין הבחירה להלכות תשובה בפשטות היא כמ"ש הרמב"ם (שם ה"ב. ועד"ז ברפ"ז) "הואיל ורשותנו בידינו ומדעתנו עשינו כל הרעות, ראוי לנו לחזור בתשובה". אבל פשיטא שאין מקום לומר ששני פרקים (פ"ה ופ"ו) בהלכות תשובה מדברים רק בנוגע לשאר מצוות ולא בנוגע לתשובה.22) רמב"ם הל' גירושין ספ"ב.23) היינו, שבפנימיותו הוא עושה תשובה בפועל. משא"כ בשאר המצוות שהוא רק רוצה לעשותם.24) רש"י שבהערה 14.25) וכיון שתשובה היא בשעתא חדא וברגעא חדא (זח"א פרשתנו קכט, סע"א ואילך) לכן כל אדם יכול להיות בינוני בכל עת ובכל שעה.26) ראה סה"מ עטר"ת ע' צג. שם ע' צז.27) קה"י ערך שרה (פיסקא הב').28) פרש"י עה"פ נח יא, כט. וראה גם ברכות יג, א. פרש"י עה"פ לך לך יז, טו.29) ע"ח שער יג (שער אריך אנפין) פ"ב – הובא ונתבאר בכ"מ. וראה בארוכה לעיל ע' לו ואילך. ועוד.30) סה"מ שם ס"ע צו.31) וע"ד אורות וכלים, שע"י התלבשות האורות בכלים מאיר בהם מבחי' שרש הכלים שלמעלה משרש האורות (סה"מ תרמ"ט ס"ע רמג ואילך. ובכ"מ).32) ראה לקמן ס"ה.33) ביאוה"ז לאדהאמ"צ בהוספות קלא, סע"ב. תו"ח פרשתנו קכו, ב ואילך. ביאוה"ז להצ"צ פרשתנו ע' עח ואילך. אוה"ת פרשתנו קי, ב ואילך.34) כ"ה הלשון בביאוה"ז להצ"צ שם (ע' עח) ובאוה"ת שם (קי, ב).35) כן משמע בהוספות לביאוה"ז שם קלא, סע"ב.36) ביאוה"ז להצ"צ שם ע' עח. אוה"ת שם קיא, א. וראה גם סה"מ עטר"ת ע' צז.37) זהר ח"א פרשתנו קכג, א (ובכ"מ). ושם "ובגין כך כתיב שנה" (לשון יחיד).38) ראה ד"ה זה שבהערה 2 הערה 68 (לעיל ע' רפג), דענין מאה שנה לשון יחיד הוא עתיק (יחיד) כמו שנמשך ומאיר באריך ("מאה"), ו"שני חיי שרה" שלמעלה מגדר מספר הוא עתיק כמו שהוא במקומו.39) סה"מ עטר"ת ע' צו ואילך.40) שם ע' פז. ס"ע צ ואילך. וראה בד"ה זה שבהערה 2 ס"ג (לעיל ע' רעט). וש"נ.41) תהלים ק, ב.42) נסמן לעיל שם הערה 23.43) פרק כו.44) תבוא כח, מז.45) תולדות כ, ב. וראה בהנסמן לעיל שם הערה 27-26.46) כ"ה בסה"מ עטר"ת שם ע' פז.47) תהלים ב, יא. וראה בהנסמן לעיל ע' רפ הערה 34.48) ראה גם לקו"ת נצבים מז, רע"א. ושם, שזהו "ההפרש שבין שמחה לגילה".49) בהבא לקמן, ראה סה"מ עטר"ת שם ע' צז.50) כ"ה להדיא בסה"מ שם ע' צח.51) המשך תער"ב פכ"ד. ובכ"מ.52) להעיר מסה"מ תרנ"ט ע' נט "יש בזה יתרון מעלה מה שריבוי פרטים מתאחדים ונעשים דבר אחד".53) ראה עד"ז לקו"ש ח"ו ע' 54.54) שעהיוה"א פ"ז (פב, א).55) ראה בארוכה סה"מ תרנ"ד ע' רפה ואילך. המשך תער"ב ח"ב ע' תתקכא.56) ראה לקו"ת דרושים לשבת שובה ד"ה שובה הא' ס"ד (סה, א). וראה בארוכה ד"ה שובה ישראל ה'תשל"ו (לעיל ע' פג ואילך).57) ראה גם ד"ה זה עטר"ת בסופו (ד"ה "נ"ל תוכן הענין" – סה"מ עטר"ת ע' צח): דכל בנ"י .. יש בהם ביטול העצמי .. אין מזה יניקה.58) אגה"ת מהדו"ק ע' תקכה.59) לקו"ת דרושים לשמע"צ פה, א. שה"ש יז, ג. וראה לקו"ש ח"ד ע' 1053 ואילך.60) אבות פ"ד מי"ז.61) הובא בלקו"ת דרושים לשמע"צ צב, ב. שה"ש נ, סע"ב. ובהנסמן במאמרי אדהאמ"צ דברים ח"ג ע' א'קכט. וראה זח"ג קנג, ב.62) ישעי' ל, טו.63) ראה המשך וככה תרל"ז ר"פ קלה "איתא בספרים בשובה הוא תשובה".64) ראה המשך הנ"ל פקל"ד.65) כמ"ש ביצי"מ (בא י, ט), והרי "כימי צאתך מארץ מצרים אראנו נפלאות" בגאולה העתידה (מיכה ז, טו).66) זהר שבהערה 25.

=== GLOSSARY ===

אדמו"ר (Admor): Acronym for "Our Master, Teacher, and Rabbi"; אור (Or): Light; אין מי שיעכב בידו (Ein Mi She'Ya'akov BeYado): There is no one who prevents him; אינה בגדר עשר ספירות (Einah BeGeder Eser Sefirot): Is not in the category of ten Sefirot; אינה גם מקור לעשר ספירות (Einah Gam Makor LeEser Sefirot): Is also not the source for ten Sefirot; אמהות (Imahot): The matriarchs; אעפ"כ (Af Al Pi Chen): Nevertheless; אפילו שעה אחת (Afilu Sha'ah Achat): Even one hour; אריך (Arich): Arich Anpin; באריך (BeArich): In Arich Anpin; בבחינת שנה לשון יחיד (BeBechinat Shanah Lashon Yachid): In the aspect of year in singular language; בהיותם כלולים בשרשם (BeHiyotam Kelulim BeShorsham): When they are included in their root; בהעלם עכ"פ (BeHe'elem Achot Kol Panim): In concealment at least; בהתחלקות (BeHitchalekut): In division; בחינת יש (Bechinat Yesh): The aspect of existence; בחינת מלכות (Bechinat Malchut): The aspect of Malchut; בחינת עתיק (Bechinat Atik): The aspect of Atik; בחירה חפשית (Bechirah Chofshit): Free choice; ביטול בעצם (Bitul BeEtzem): Essential nullification; ביכלתו (BiYecholto): In his ability; בינוני (Beinoni): Intermediate person; בירושה (BeYerushah): Through inheritance; בכל עת ובכל שעה (BeChol Et UveChol Sha'ah): At every time and every hour; בכללות (BiKhlalut): In general; במאמרו (BeMa'amaro): In his discourse; במספר מסויים (BeMispar Mesuyam): In a specific number; בס"ד (Besiyata Dishmaya): With the help of Heaven; בעה"ב (Ba'al HaBayit): Master of the house; בעל יום ההולדת (Ba'al Yom HaHuledet): The one whose birthday it is; בפנימיותו (BePenimiyuto): In his inner essence; בפרטיות יותר (BePratiyut Yoter): In greater detail; בפשטות (BePeshtut): In simplicity; ברדל"א (BeRadla): In Radla; ברוחניות (BeRuchaniyut): In spirituality; בשוגג (BeShogeg): Inadvertently; בשלימות היותר משובחת (BiShleimut HaYoter Meshubachat): In the most excellent completeness; בתכלית הביטול (BiTachlit HaBitul): In ultimate nullification; ג' בחינות (Gimmel Bechinot): Three aspects; ג' חלוקות (Gimmel Chalukot): Three divisions; גם היש הוא בביטול (; גשמיות (Gashmiyut): Physicality; ד"ה זה (Dibur HaMatchil Zeh): The discourse beginning with "This"; דואג (Do'eg): Worries; דילה הוו (Dilah Havu): Hers were; דשנת עטר"ת (D'Shnat Ateret): From the year Ateret; ה'תשמ"ה (Hey'Tashma"h): The year 5745; האבות (HaAvot): The forefathers; האדם האמיתי (HaAdam HaAmiti): The true person; הביטול דהמלכות (HaBitul DeMalchut): The nullification of Malchut; הגבהה והתנשאות (Hagbahah VeHitnasut): Elevation and exaltation; הגילוי דעתיק (HaGiluy DeAtik): The revelation of Atik; ההוה (HaHoveh): The present; ההתחלקות דהספירות (HaHitchalekut DeSefirot): The division of the Sefirot; הו"ע כללי (Hu Inyan Kelali): It is a general matter; הוראות (Hora'ot): Instructions; החיין עילאין (HaChayyin Ila'in): The supernal lives; החילוק (HaChiluk): The difference; הטעם (HaTa'am): The reason; הידוע (HaYadu'a): The known; היפך רצונו (Heifech Retzono): Opposite his will; המאמר (HaMa'amar): The discourse; המבואר בכ"מ (HaMevo'ar BeChol Makom): What is explained in many places; המדות הם בהתחלקות (HaMidot Hem BeHitchalekut): The attributes are in division; המצוות (HaMitzvot): The commandments; המשכת הספירות (Hamshachat HaSefirot): The drawing down of the Sefirot; הסיפורים (HaSipurim): The stories; הספירות הגלויות (HaSefirot HaGeluyot): The revealed Sefirot; הספירות הכלולות באריך (HaSefirot HaKelulot BeArich): The Sefirot included in Arich; העביר את הדרך (He'evir Et HaDerech): Transgressed the path; העבר (HaAvar): The past; העילוי (HaIluy): The elevation; העתיד (HaAtid): The future; התגברות (Hitgabrut): Strengthening; התשובה שבפנימיותו (HaTeshuvah SheBePenimiyuto): The repentance in his inner essence; ויהיו חיי שרה (Vayihyu Chayei Sarah): "And the life of Sarah was"; ויעל אברם ממצרים (Vaya'al Avram MiMitzrayim): "And Abram went up from Egypt"; ועל דא דילה הוו חיין (Ve'al Da Dilah Havu Chayyin): "And therefore hers were the lives"; זהר (Zohar): The Zohar; זכתה (Zachta): She merited; חו"ב (Chochmah UBinah): Chochmah and Binah; חטא (Chata): Sinned; חכמה בינה (Chochmah Binah): Wisdom and Understanding; ידע אינש בנפשי' (Yada Inish BeNafshei): A person knows in his soul; יום ה' (Yom Hey): Thursday; יצרו (Yitzro): His evil inclination; יתירה מזו (Yeteirah MiZo): More than this; כ"ף מרחשון (Kaf Marcheshvan): 20th of Marcheshvan; כאו"א מישראל (Kol Echad MiYisrael): Every individual from Israel; כד"א (Keda'amran): As it is said; כולל את כל העשר ספירות (Kolel Et Kol HaEser Sefirot): Includes all ten Sefirot; כולן שוין לטובה (Kulan Shavin LeTovah): All equal for good; כל אחד מהם כלול מיו"ד (Kol Echad Mehem Kalul MiYud): Each one includes ten; כל אחד מהם כלול מעשר (Kol Echad Mehem Kalul Me'eser): Each one includes ten; כל ימיו (Kol Yamav): All his days; כלולים (Kelulim): Included; כלולים כולם כאחד (Kelulim Kulam Ke'echad): All included as one; כמו שהם כלולים בהכלל (Kemo SheHem Kelulim BaKelal): As they are included in the general; כתר (Keter): Crown; לבנים (LaBanim): To the children; לגלות (LeGalot): To reveal; להביאור (LaVe'ur): According to the explanation; לחיין עילאין (LeChayyin Ila'in): To supernal life; למעלה גם מענין דהתחלקות פרטים (Lema'alah Gam Me'inyan DeHitchalekut Pratim): Above even the matter of division of details; למעלה יותר (Lema'alah Yoter): Higher; למעלה משרש כל הספירות (Lema'alah MiShoresh Kol HaSefirot): Above the root of all Sefirot; למצרים (LeMitzrayim): To Egypt; לשון יחיד (Lashon Yachid): Singular language; לשון רבים (Lashון Rabim): Plural language; מאה שנה (Me'ah Shanah): One hundred years; מאי עביד באורתא (Mai Avid BeOrta): What he did at night; מאיר בהם (Me'ir Bahem): Illuminates in them; מהורש"ב (Maharashab): The Rebbe Rashab; מיד (Miyad): Immediately; מימיו (MiYamav): From his days; מיצר (Meitzer): Is distressed; מלכות (Malchut): Malchut/Kingship; מלשון הוראה (MiLashon Hora'ah): From the language of instruction; מלשון שררה (MiLashon Srarah): From the language of dominion; מעין הגילוי (Me'ein HaGiluy): A type of revelation; מעמדו (Ma'amado): His standing; מעשה אבות (Ma'aseh Avot): The deeds of the forefathers; מפרט המספרים (Mefaret HaMisparim): Details the numbers; מצבו (Matzavo): His situation; מצד הגילוי דעתיק (MiTzad HaGiluy DeAtik): From the side of the revelation of Atik; מצד עצמם (MiTzad Atzman): From their own side; מצד שרשה ברדל"א (MiTzad Shorshah BeRadla): From the side of its root in Radla; מצוה כללית (Mitzvah Kelalit): General commandment; מצות התשובה (Mitzvat HaTeshuvah): The commandment of repentance; משא"כ (Masha Kein): Not so; משנים (Meshanim): Changes; משתלשלים (Mishtalshelim): Emanate; מתאחדים (Mit'achadim): Unite; מתאחדים כולם כאחד (Mit'achadim Kulam Ke'echad): All unite as one; מתחרט (Mitcharet): Regrets; מתכללים (Mitklalelim): Are included; נ"ע (Niftar): Of blessed memory; נחלקים (Nechlakimm): Are divided; נחתת (Nachtat): Descended; נמשכים (Nimshachim): Are drawn down; נמשכים במלכות (Nimshachim BeMalchut): Are drawn into Malchut; נעקר עונו מתחלתו (Ne'ekar Avono MiTechilato): His sin is uprooted from its beginning; נפש הבהמית (Nefesh HaBehemit): Animal soul; נקרא עליו שם רשע (Nikra Alav Shem Rasha): Called by the name of wicked; נתונה (Netunah): Is given; נתינת כח (Netinat Ko'ach): Giving of strength; נתינת כח מיוחדת (Netinat Ko'ach Meyuchedet): Special giving of strength; סימן (Siman): A sign; סלקת (Salkat): Ascended; ספירות (Sefirot): Divine emanations; עבודות (Avodot): Services; עבר עבירה (Avar Aveirah): Transgressed; עה"פ (Al HaPasuk): On the verse; עושה תשובה (Oseh Teshuvah): Does repentance; עיקר ושלימות (Ikar UShleimut): Essence and completeness; עלי' (Aliyah): Ascent; ענין המלוכה (Inyan HaMeluchah): The matter of kingship; ענינים (Inyanim): Matters; ענינם של המלכות (Inyanam Shel HaMalchut): The matter of Malchut; עשי' ופעולה חדשה (Asiyah UPe'ulah Chadashah): New action and deed; עשרים שנה (Esrim Shanah): Twenty years; פ' חיי שרה (Parashat Chayei Sarah): Torah portion "The Life of Sarah"; פגם (Pagam): Damaged; פרטים מחולקים (Pratim Mechulakim): Divided details; רגע אחד (Rega Echad): One moment; רש"י (Rashi): Rashi; רשות (Reshut): Permission; שבע שנים (Sheva Shanim): Seven years; שבעת המדות (Shiv'at HaMidot): The seven attributes; שלילת ההתחלקות (Shelilat HaHitchalekut): Negation of division; שלמעלה מהתחלקות (SheLema'alah MeHitchalekut): Above division; שלמעלה ממלכות (SheLema'alah MiMalchut): Above Malchut; שמאיר באריך (SheMeir BeArich): That illuminates in Arich; שני ביאורים (Shnei Be'urim): Two explanations; שני הענינים (Shnei HaInyanim): The two matters; שני חיי שרה (Shnei Chayei Sarah): The years of Sarah's life; שני ענינים (Shnei Inyanim): Two matters; שני ענינים הפכיים (Shnei Inyanim Hafchiyim): Two opposite matters; שרה (Sarah): Sarah; שרש המלכות (Shoresh HaMalchut): The root of Malchut; תורה (Torah): Torah; תניא (Tanya): The Tanya; תקפו (Takfo): Overpowered him; תרין ריעין דלא מתפרשין (Trein Re'in DeLo Mitparshin): Two friends that do not separate; תשובה מאהבה (Teshuvah MeAhavah): Repentance from love;