בס"ד. ש"פ ויצא, יו"ד כסלו ה'תשמ"ופדה בשלום נפשי מקרב לי כי ברבים היו עמדי1, וידוע, דנוסף לפשטות הענין שפסוק זה אמר דוד בנוגע להפדי' שלו, שהקב"ה פדה אותו מהמלחמות שבאו עליו2, מרומז בפסוק זה גם הפדי' של כמה צדיקים3, ומכ"ש הפדי' של צדיקים שאמרו פסוק זה בעת שנפדו. ולהעיר4, שבכל ג' הגאולות דרבותינו נשיאינו – גאולת אדמו"ר הזקן בי"ט כסלו, גאולת אדמו"ר האמצעי ביו"ד כסלו, וגאולת כ"ק מו"ח אדמו"ר בי"ב תמוז – אמרו בעלי הגאולה פסוק זה ביום שנגאלו. בנוגע לגאולת אדמו"ר הזקן בי"ט כסלו ידוע מ"ש אדמו"ר הזקן באגרת הקודש שלו5, כשקריתי בס' תהלים בפסוק פדה בשלום נפשי כו' יצאתי בשלום מה' שלום. בנוגע לגאולת אדמו"ר האמצעי ביו"ד כסלו, ידוע6 שרבותינו נשיאינו היו אומרים שיעור תהלים כמו שנחלק לימי החודש, וכיון שהפסוק פדה בשלום נפשי הוא בשיעור תהלים החדשי דיום העשירי לחודש, הרי שביום גאולתו (עשירי בכסלו) אמר פסוק זה. ובנוגע לגאולת כ"ק מו"ח אדמו"ר בי"ב תמוז, ידוע5 מנהג רבותינו נשיאינו שבזמנים ובמצבים מיוחדים היו מוסיפים לומר השיעור תהלים כמו שנחלק לימי השבוע (נוסף על שיעור תהלים החדשי), וכיון שהקביעות די"ב תמוז בשנת תרפ"ז (שנת המאסר והגאולה) היתה ביום השלישי בשבוע והפסוק פדה בשלום נפשי הוא בשיעור תהלים השבועי דיום השלישי בשבוע, מובן, שבעל הגאולה די"ב תמוז אמר פסוק זה ביום גאולתו.ומבואר במק"א7, שהשייכות דגאולת יו"ד כסלו לפסוק פדה בשלום נפשי היא (בענין אחד) עוד יותר מהשייכות דגאולת י"ט כסלו וי"ב תמוז לפסוק זה, דכיון שפסוק זה הוא בשיעור תהלים דיום העשירי לחודש, הרי השייכות דפסוק זה ל[הגאולה ד]יו"ד כסלו היא מודגשת בכל שנה ושנה8.ב) והנה ידוע הביאור דבעל הגאולה במאמרו ד"ה זה (שנדפס בספרו שערי תשובה9), שההדגשה בהכתוב פדה בשלום נפשי היא (נוסף על ענין הפדי', גם) באופן הפדי', שהפדי' היא בשלום בלא מלחמה כלל וכלל10. ומבאר שם11, שאמיתית ענין השלום הוא שאין לו מנגד כלל. וע"ד שהי' בימי שלמה, שכל הגוים היו בטלים אליו. ולכאורה הכוונה, דכל זמן שיש לו מנגדים, גם כשבפועל אינם לוחמים עמו (מפני שנפל עליהם אימתו ופחדו12 וכיו"ב), אין זה אמיתית ענין השלום13. כי כשישנם מנגדים יש אפשרות ונתינת מקום למלחמה, ואמיתית ענין השלום הוא (לא רק שבפועל לא ישנה מלחמה, אלא) שאין (גם) אפשרות ונתינת מקום למלחמה.וזהו שענין השלום הי' בימי שלמה דוקא, שלכן נקרא בשם שלמה כי שלום הי' בימיו14, כי כל הגוים נתבטלו לגבי שלמה (מצד עוצם גדולתו), וכשהמנגד מתבטל (שאז אין נתינת מקום שילחום), אז הוא אמיתית ענין השלום. וזהו שאמר הקב"ה לדוד המלך (כשרצה לבנות בית המקדש) לא תבנה בית לשמי כי איש מלחמות אתה15, הגם שאז (כשרצה דוד לבנות ביהמ"ק) הי' במצב של מנוחה, וה' הניח לו מסביב מכל אויביו16, כי המנוחה דדוד באה ע"י שנצח כל המלחמות, ולא שאויביו נתבטלו17. וכיון שבימיו נשארו עדיין מנגדים (ויש נתינת מקום שילחמו), אין זה אמיתית הענין דמנוחה ושלום. וזהו פדה בשלום נפשי, דענין הפדי' בשלום הוא שהמנגד מתבטל, כמו שהי' בימי שלמה.וממשיך בהמאמר18, שאמיתית הענין דפדה בשלום נפשי הוא, שאלו שהיו מקודם שונאים ומנגדים הם נעשים אוהבים. דענין זה הוא למעלה גם מהשלום שהי' בימי שלמה19, שהשלום שהי' בימי שלמה הוא שכולם נתבטלו מצד הגילוי אור (אבל לא נהפכו לקדושה)20, ואמיתית ענין השלום (שגם המנגד נהפך לקדושה) יהי' לעתיד לבוא, כמ"ש21 אז אהפוך אל עמים שפה ברורה גו' לעבדו שכם אחד. ומה שאמר דוד פדה בשלום נפשי [הגם שבימיו לא נתבטלו המנגדים ומכ"ש שלא נהפכו לקדושה, דענין זה לא הי' אפילו בימי שלמה ויהי' רק לע"ל], מבואר בהמאמר דבעל הגאולה22, שזה קאי על נפש דוד כמו שיהי' לע"ל.וע"פ הידוע23 בפירוש מאמר רז"ל24 נפרעין מן האדם מדעתו ושלא מדעתו (ועד"ז בפירוש לשון המשנה25 דין וחשבון), דכאשר אדם אומר פסק דינו של אדם אחר הוא פוסק בזה גם על עצמו, הרי פסק דינו של אדמו"ר האמצעי במאמרו ד"ה פדה בשלום נפשי, דפירוש פדה בשלום נפשי הוא שהמנגד מתבטל (כהשלום שהי' בימי שלמה), ויתירה מזו, שהמנגד נהפך לאוהב (כהשלום שיהי' לע"ל), הוא פס"ד גם בנוגע לענין פדה בשלום נפשי שבהגאולה שלו – גאולה דיו"ד כסלו, [ומזה מובן גם בנוגע לענין פדה בשלום נפשי שבהגאולה די"ט כסלו ובהגאולה די"ב תמוז], דענין השלום שבגאולות אלו הוא שהמנגד מתבטל, ויתירה מזו, שהוא נהפך לאוהב.ג) והנה פירוש הכתוב פדה בשלום נפשי בפשטות הוא, שדוד אמר זה על הפדי' שלו כמו שהוא בעולם הזה, שפדי' זו היא בשלום. וצריך להבין הקשר והשייכות דהפירוש שבהמאמר דזה שאמר דוד פדה בשלום נפשי קאי על נפש דוד כמו שיהי' לע"ל, עם הפירוש הפשוט שפדיית דוד עכשיו היתה פדי' בשלום. ויש לומר הביאור בזה, ע"פ מ"ש הרמב"ם26 דבפרשת בלעם מדבר בשני המשיחים, במשיח הראשון שהוא דוד ובמשיח האחרון שעומד מבניו. ויש לומר, דהטעם על זה שדוד נקרא בשם משיח הראשון הוא, לפי שכל הענינים שיהיו ע"י מלך המשיח (משיח האחרון), התחלתם היתה ע"י דוד, משיח הראשון. אלא שהגמר והשלימות שלהם יהי' ע"י משיח האחרון שעומד מבניו של דוד. ועפ"ז יש לבאר הקשר דשני הפירושים בפסוק פדה בשלום נפשי, שבפנימיות, גם הפדי' דדוד עכשיו היתה פדי' בשלום. היינו שנתבטלו המנגדים (ולא רק שלא לחמו עמו) ויתירה מזו שנהפכו לאוהבים. אלא שבדוד הי' זה בפנימיות ובהעלם, ולע"ל תתגלה הפנימיות דפדיית נפש של דוד, שהיא פדי' בשלום.ועפ"ז יובן עוד יותר גודל העילוי דהגאולה דיו"ד כסלו, דמזה שאומרים עלי' שהיא פדי' בשלום (בלי הוספת הסברה שהיא הכנה לפדה בשלום דלע"ל, וכיו"ב), מוכח, דענין השלום שבה [שהמנגד מתבטל, ויתירה מזו שנהפך לאוהב] הוא (גם) בגילוי.ד) והנה ידוע27 דשבת ויום טוב צריכים הכנה ביום שלפניהם – ערב שבת וערב יום טוב. ובנוגע לעניננו, חג הגאולה יו"ד כסלו – הערב דיו"ד כסלו [שבו הוא ההכנה ליו"ד כסלו] הוא יום התשיעי בכסלו, יום ההולדת ויום ההילולא דבעל הגאולה. והגם שהגאולה דיו"ד כסלו היתה בשנת תקפ"ז28, שנה לפני ההסתלקות, מ"מ, כיון שמגלגלין זכות ליום זכאי29, יש לומר, דזה שיום התשיעי בכסלו זכה להיות יום ההילולא של אדמו"ר האמצעי הוא לפי שגם לפני זה הי' שייך לזה30. ועפ"ז יש לומר, שגודל העילוי דיום הגאולה [יו"ד כסלו], שענין פדה בשלום נפשי שבו הוא ע"ד הענין דפדה בשלום נפשי שיהי' לע"ל, הוא לפי שה"ערב" שלו הוא יום ההילולא דבעל הגאולה.ה) ויובן זה בהקדים מ"ש בעל הגאולה במאמרו ד"ה להבין ענין הילולא דרשב"י31, דזה שיום הסתלקות הרשב"י נקרא בשם הילולא, הוא, לפי שע"י רשב"י הי' הגילוי דפנימיות התורה. ומבאר זה בהקדים מארז"ל32 האי עלמא דאזלינן מיני' כבי הילולא דמיא, שע"י ירידת הנשמות למטה בעוה"ז, האי עלמא, נעשה בהם הענין דאזלינן, מהלכים. דהנשמות כמו שהן למעלה נק' עומדים כמ"ש33 חי הוי' אלקי ישראל אשר עמדתי לפניו, ובזהר איתא34 כל נשמתא ונשמתא הוה קיימא בדיוקנאה קמי מלכא קדישא. דהגם שהנשמות כמו שהן למעלה הן תמיד ברצוא ושוב, דעי"ז הם עולים בעילוי אחר עילוי, מ"מ, כיון שכל העליות שלהם הם בהגבלה, דגם המדרגות הכי גבוהות (שבהם היא עליית הנשמות) הם ע"פ מאמר קו המדה35, לכן נק' בשם עומדים. וע"י ירידת הנשמות למטה הם נעשים מהלכים, שהעלי' דהנשמות בירידתם למטה היא בבחינת א"ס ובל"ג. וזהו האי עלמא דאזלינן מיני', דהנשמות כמו שהם מצד עצמם הם עומדים, וע"י ירידתם בהאי עלמא, נעשים מהלכים, אזלינן.והטעם על זה שדוקא ע"י האי עלמא נעשה הענין דאזלינן, הוא, כי האי עלמא כבי הילולא דמיא. והענין הוא36, דנשמה וגוף הם דוגמת איש ואשה37. וכמו שבאיש ואשה כפשוטם, בכדי שיהי' היחוד דדכר ונוקבא (שהם שני הפכים) הוא ע"י שנמשך בהם כח הא"ס שלמעלה משניהם38, וכח זה שנמשך בהם מתגלה בענין ההולדה [דענין להוליד דור אחר דור עד אין שיעור הוא לא מצד גדר הנבראים שהם בעלי גבול, אלא מצד כח הא"ס39 שלמעלה מגדר הנבראים40 שנמשך ע"י נישואין], עד"ז הוא בנשמה וגוף שהם דוגמת איש ואשה, שבכדי שיוכל להיות החיבור והיחוד דנשמה וגוף שהם שני הפכים הוא ע"י המשכת כח הא"ס. והמשכת כח זה מתגלה בענין ההולדה, תולדותיהם של צדיקים מעשים טובים41, שהעלי' שע"י התומ"צ היא עלי' בבחי' א"ס ובל"ג. וזהו האי עלמא דאזלינן מיני' כבי הילולא דמיא, דהטעם על זה שדוקא מיני' (האי עלמא) נעשה אזלינן (מהלכים), הוא, כי האי עלמא כבי הילולא דמיא, שהחיבור והיחוד דנשמה הרוחנית עם הגוף הגשמי (האי עלמא) הוא בדוגמת יחוד חתן וכלה (הילולא, חתונה), שעי"ז נמשך כח הא"ס.ו) והנה ידוע, דכמו שירידת הנשמה למטה היא ירידה לצורך עלי', עד"ז הוא בתומ"צ, שהכוונה בהירידה דתומ"צ היא לצורך עלי'. כי ע"י ירידתם למטה והתלבשותם בדברים גשמיים נמשך בהם עצמיות כח התומ"צ42. ועפ"ז יש לומר, דענין ההילולא שבקיום התומ"צ בהאי עלמא דוקא, הוא גם בהתומ"צ עצמם. דנוסף לענין ההילולא בהאדם העוסק בתומ"צ, המשכת כח הא"ס שע"י החיבור והיחוד דנשמה וגוף (כנ"ל סעיף ה), גם בהתומ"צ עצמם הו"ע ההילולא. כי תורה ומצוות הם חכמתו ורצונו של הקב"ה שלמעלה מעולם43, והחיבור שלהם עם הענינים שבהאי עלמא (הדברים הגשמיים שבהם נתלבשו התומ"צ) הוא חיבור דשני הפכים, וחיבור זה הוא ע"י המשכת עצמות כח התומ"צ – ע"ד יחוד חתן וכלה, ע"י המשכת כח הא"ס שלמעלה משניהם ומחבר אותם.ז) וממשיך בהמאמר44 עוד פירוש בהאי עלמא דאזלינן מיני', שבשעת פטירתו של אדם, כשהנשמה נפטרת מהגוף ומעולם הזה, דאזלינן מיני', אזי נעשה בה הענין דאזלינן, שהיא נעשית בבחינת מהלך. דלהביאור דלעיל (סעיף ה), זה שהנשמה נעשית מהלך, הוא בהיותה למטה בהאי עלמא. ופירוש דאזלינן מיני' הוא מחמתו ובסיבתו45, דזה שהנשמה באה לבחינת אזלינן, שהיא נעשית מהלך, הוא מיני', מצד העילוי שבהאי עלמא שהוא כמו הילולא. ולפירוש השני, הענין דאזלינן שנעשה בהנשמה (שנעשית מהלך) הוא בעת דאזלינן מיני', כשהיא הולכת ונפטרת מהאי עלמא. ונקודת הביאור בזה (בהמאמר)46, דהמצוות כמו שהם למטה, הם במדידה והגבלה47. וגם התורה שלמטה היא במדידה והגבלה, כמ"ש48 ארוכה מארץ מדה, היינו שיש מדה להתורה אלא שהמדה היא ארוכה מארץ49. ולכן, ההילוך (ענין הבל"ג) שנעשה בהנשמה ע"י עסק התומ"צ שלה בעוה"ז, הוא בהעלם. וגם ההילוך דהנשמה שע"י מצות פרי' ורבי', אף שבענין ההולדה הוא גילוי כח הא"ס, מ"מ, כיון שגילוי כח הא"ס שבזה הוא בנוגע לענין מוגבל (הולדת בנים, אלא שההולדה היא דור אחר דור עד אין שיעור), לכן, גם ע"י קיום מצוה זו, ענין ההילוך הוא בהעלם. ולאחרי שהנשמה ממלאת את שליחותה בהאי עלמא ובא הזמן דאזלינן מיני', שהיא הולכת (ויוצאת) מההגבלות דהאי עלמא, אזי מתגלה לה הפנימיות דהתומ"צ שעסקה בעוה"ז, שהפנימיות דהתומ"צ הם בלי גבול, ואז נעשה בה הענין דאזלינן (מהלך) גם בגילוי. וזהו שיום הסתלקות הצדיקים שעסקו בפנימיות התורה נק' בשם יום הילולא (כמו הילולא דרשב"י, ועד"ז הוא בנוגע ליום ההסתלקות דכל הצדיקים שעסקו בפנימיות התורה), כי ע"י הלימוד והעסק בפנימיות התורה, מתגלית ביום ההסתלקות הפנימיות והבל"ג, ענין ההילולא וההילוך.ח) ומבאר בעל הגאולה במאמר הנ"ל50, שבהילולא (יחוד דכר ונוקבא) ג' ענינים (בכללות). יחוד דכר ונוקבא למעלה. דענין דכר ונוקבא הוא גם בהנשמות כמו שהם למעלה קודם ירידתם למטה. דישנם נשמות שבבחינת דכר ונשמות שבבחינת נוקבא. והיחוד דהנשמות שבבחינת דכר עם הנשמות שבבחינת נוקבא נק' הילולא. ויחוד דכר ונוקבא למטה. ובזה עצמו שני ענינים. יחוד דכר ונוקבא כפשוטם ויחוד הנשמה עם הגוף [שהם דוגמת איש ואשה]. וענין הג' בהילולא הוא יחוד הנשמה (דכר) עם הגוף (נוקבא) שיהי' בתחיית המתים. דהילולא זו היא דרגא הכי נעלית, שאז יהי' גילוי העצמות.והנה הגילוי שיהי' בתחיית המתים הוא (כמבואר בכ"מ51, וגם במאמר הנ"ל), שאז תתגלה המשכת העצמות שע"י קיום המצוות בעולם הזה. והוא ע"ד שנתבאר לעיל (סעיף ז) בענין ההילולא שבהסתלקות הצדיקים שעסקו בפנימיות התורה, שהוא גילוי הפנימיות והבלי גבול דהתומ"צ שעסקו בעוה"ז. אלא שעכשיו, בכדי לקבל את הגילוי הוא ע"י הסתלקות הנשמה מהגוף, ולע"ל יהי' גילוי זה גם בגוף הגשמי (וגם הגילוי עצמו יהי' נעלה יותר, שאז יהי' גילוי העצמות, כנ"ל).ויש לומר, דמהטעמים שהענין דהילולא הג' מבואר בהדרוש ד"ה להבין ענין הילולא דרשב"י, הוא, לרמז, שמעלת הצדיקים שעיקר עסקם הוא לגלות פנימיות התורה הוא בשני ענינים. שיום ההסתלקות שלהם נק' בשם יום הילולא, לפי שאז מתגלה הפנימיות והבל"ג בהתומ"צ, כנ"ל בארוכה. וגם, שע"י עבודתם לגלות פנימיות התורה, מתגלה [אצלם, ועל ידם מתגלה קצת גם לכל השייכים אליהם] הבל"ג דתומ"צ גם בהנשמה כמו שהיא מלובשת בגוף הגשמי, וגם בגוף הגשמי עצמו, ע"ד שיהי' בתחה"מ. ויש להוסיף, שהגילוי דשני הענינים, גם ענין ההילולא דהסתלקות, הוא בהנשמה כמו שמלובשת בגוף. אלא שבתחלה, גילוי הבל"ג להאדם הוא ע"י שהוא בתנועה דביטול, שיוצא ממציאותו – ע"ד ענין ההסתלקות, ועי"ז, מתגלה אח"כ הבל"ג גם בהמציאות דהאדם – ע"ד הגילוי שיהי' בתחה"מ.ט) והנה מהנ"ל מובן, דבההילוך הנ"ל (עלי' בבחינת א"ס ובלי גבול) שנעשה על ידי קיום התומ"צ בעולם הזה, ג' מדריגות. דבהנשמות שעוסקים רק בנגלה דתורה, ההילוך הוא בהעלם. כי מצד בחינת החיצוניות (נגלה דתורה), התומ"צ הם במדידה והגבלה. וגילוי הבלי גבול שנמשך ע"י קיום התומ"צ בעוה"ז יהי' בעיקר לע"ל. ובהנשמות שעוסקים בפנימיות התורה, גילוי הבלי גבול דהתומ"צ (ענין ההילוך) הוא גם בעת הסתלקותם, ועד"ז בהיותם למטה ע"י תנועת הביטול והיציאה ממציאותם. ועי"ז באים אח"כ למדריגה נעלית יותר, שגילוי הבלי גבול דהתומ"צ הוא גם בהמציאות שלהם.ויש לומר, שעד"ז הוא גם בהענין דפדה בשלום נפשי, שיש בו (דוגמת) ג' מדריגות אלה. והענין הוא, דאמיתית הענין דפדה בשלום נפשי, שהמנגד מתבטל לגמרי, כמבואר לעיל (סעיף ב) מהמאמר דבעל הגאולה, הוא ע"י גילוי היחידה52. דבחינת חי', כיון שיש כנגדה לעו"ז53, לכן הגילוי שלה אינו שולל ומבטל לגמרי הרצונות זרים דנפש הבהמית, והוא רק שהרצון לאלקות (דבחינת חי') מתגבר על הרצונות דנה"ב. ובכדי שיהי' ביטול הרצונות דנה"ב הוא ע"י גילוי היחידה. דכיון שבחינת היחידה אין כנגדה לעו"ז52, בבואה דבבואה לית להו54, לכן ע"י גילוי היחידה מתבטל הלעו"ז ממילא.וזהו שאמיתית הענין דפדה בשלום נפשי יהי' בביאת המשיח דוקא, כי כמו שבאדם, ביטול הלעו"ז שבו הוא ע"י גילוי היחידה דוקא, עד"ז הוא בכללות העולם, שדוקא ע"י משיח, שהוא היחידה דכללות ההשתלשלות55, יהי' ביטול הסט"א לגמרי. אלא שמ"מ, כיון שכל הגילויים דלע"ל תלויים במעשינו ועבודתינו עכשיו56, גם הענין דביטול הסט"א ע"י גילוי יחידה הכללית שיהי' לע"ל, הוא ע"י שהאדם מגלה את היחידה שבו שעי"ז מתבטלים הרצונות זרים דנפשו הבהמית. ובפרט, כשע"י גילוי היחידה שלו הוא פועל גם (במדה) ביטול הסט"א שבזולתו. וכמו דוד המלך, שע"י עבודתו פעל שגם עמשי אמר לו שלום שלום לך ושלום לעוזריך57, ושגם אנשי אבשלום התפללו לנצחונו של דוד58.והנה כיון שעכשיו כל הענינים הם בהגבלה, לכן, גם ענין המס"נ שמצד גילוי היחידה59 הוא בנוגע לענין מוגבל. [וע"ד שנתבאר לעיל (סעיף ז) בענין גילוי כח הא"ס שבהולדה, שהגילוי דא"ס הוא בענין מוגבל]. ומזה מובן, דהגם שגילוי היחידה הכללית דלע"ל הוא ע"י גילוי היחידה עכשיו, מ"מ, גילוי היחידה עכשיו לגבי גילוי היחידה הכללית דלע"ל הוא באין ערוך. ועד"ז הוא בנוגע לפדה בשלום נפשי שהי' אצל דוד, דכיון שהפדי' בשלום שלו היתה רק בנוגע לכמה אנשים (עמשי, אנשי אבשלום וכו') ולא בכללות העולם (דבכללות העולם היו מנגדים), לכן, הוא באין ערוך כלל לגבי הפדי' בשלום דלע"ל, שלא יהיו בה הגבלות. והמשכת הפדי' בשלום דלע"ל (בלי גבול) ע"י הפדי' בשלום דדוד (שהיא בנוגע לענינים מוגבלים) הוא ע"ד המשכת ענין ההילוך והבלי גבול ע"י קיום התומ"צ בעוה"ז באלו העוסקים רק בנגלה דתורה. והענין דפדה בשלום נפשי שבהגאולה דיו"ד כסלו [ועד"ז בהגאולה די"ט כסלו ודי"ב תמוז], כיון שהגאולה היא בנוגע לפנימיות התורה, היחידה דתורה60, לכן, הענין דפדה בשלום נפשי שבגאולה זו, אין בו מדידות והגבלות, והוא בנוגע לכל הענינים.וזהו שיום התשיעי בכסלו, יום ההילולא, הוא הערב דיום הגאולה61, כי ע"י שהגילוי דפדה בשלום נפשי הי' לאחרי קדימת העבודה דהילולא של בעל הגאולה, ענין הביטול (שבדומה להסתלקות), המשיך גילוי זה (הגילוי דפדה בשלום נפשי שלמעלה ממדידה והגבלה) גם בהמציאות דכל השייכים אליו. שלכן, כדי לקבל גילוי זה, אין צריכה להיות הכנה דביטול ויציאה מהמציאות, ואין הדבר תלוי אלא ברצון, וביכלתו של כל אחד (גם לפני שיצא ממצבו) לפדות את עצמו באופן דפדה בשלום נפשי, שלום בתכלית השלימות, ועי"ז לפדות גם את כל העולם, בגאולה האמיתית והשלימה ע"י משיח צדקנו, במהרה בימינו ממש ובעגלא דידן ממש.

=== FOOTNOTES ===

* ) יצא לאור בקונטרס ט'-יו"ד כסלו – תנש"א, "לקראת ט' כסלו, יום ההולדת דאדמו"ר האמצעי (בשנת תקל"ד) ויום ההילולא שלו (בשנת תקפ"ח), ויו"ד כסלו, יום הגאולה דאדמו"ר האמצעי (בשנת תקפ"ז) .. יום א' פ' וישלח, שנת ה'תנש"א".1) תהלים נה, יט.2) פרש"י עה"פ. וראה ירושלמי סוטה פ"א ה"ח.3) ראה ב"ר פע"ג, ג. מדרש תלים עה"פ. – הובאו באוה"ת (יהל אור) עה"פ ס"ח (ע' רז).4) בהבא להלן ראה ד"ה זה ה'תשל"ח סעיף א (לקמן ע' קמב).5) נדפסה באגרות קודש שלו סי' לח. וש"נ.6) מכתב כ"ק מו"ח אדמו"ר, נדפס בקובץ מכתבים אודות גודל ערך אמירת תהלים (תהלים אהל יוסף יצחק ע' 200); אגרות-קודש שלו ח"ג ע' תעג ואילך.7) לקו"ש חכ"ה שיחה ליו"ד כסלו (ע' 160 ואילך).8) משא"כ הדגשת שייכות גאולת י"ט כסלו להפסוק פדה בשלום היא בעיקר בשנת הגאולה שהיתה ביום שנכפל בו כי טוב (אגרת הקודש דאדה"ז הנ"ל). ועד"ז בנוגע לגאולת י"ב תמוז.9) ח"א (שער התפלה) מט, א ואילך.10) כ"ה הלשון בשערי תשובה שם פי"א (נה, ד). וראה לקמן הערה 17.11) פי"א – נה, ד ואילך.12) וראה סה"מ ה'תש"ד ס"ע 106 ביאור ענין זה בהמלחמה דנה"א ונה"ב.13) אף שבכללות נק' גם זה בשם "שלום" – ראה סה"מ ה'תש"ד שם "שלום הבא ע"י אימת החרב".14) כמ"ש (דברי הימים-א כב, ט) שלמה יהי' שמו ושלום ושקט אתן על ישראל בימיו.15) דברי הימים-א כח, ג. וממ"ש "איש מלחמות אתה" [ולא "עשית מלחמות" וכיו"ב כבדברי הימים שם כב, ח] משמע, שגם עכשיו הוא איש מלחמות.16) שמואל-ב ז, א.17) ראה סה"מ ה'תש"ד שם (ע' 106; 109), דגם כשלוחמים עם האויב ומנצחים אותו – שעי"ז הוא מתבטל קצת (ולא רק שאינו לוחם מפני אימה ופחד) – מ"מ, "עדיין לא העבירו (את האויב) מכל וכל", וע"ד הבינוני בשעת התפלה שנה"ב הוא כישן, שאח"כ יכול להיות חוזר וניעור (תניא פי"ג – יט, רע"א). ועפ"ז יומתק מה שנקרא דוד בשם "איש מלחמות" גם לאחרי שה' הניח לו מסביב מכל אויביו, כי גם כשהמנוחה באה ע"י נצחון המלחמה יש מקום שהרע יהי' חוזר וניעור.ואולי יש לומר דזהו שמדייק בהמאמר "בלא מלחמה כלל וכלל": הלשון "בלא מלחמה כלל" מדגיש דזה שהאויב אינו לוחם כנגדו הוא לא מפני שהוא ירא ומפחד ללחום אלא שנצחו אותו; והלשון "בלא מלחמה כלל וכלל" מדגיש שהאויב נתבטל לגמרי ולא רק שנצחו אותו, שלכן אין שייך כלל שתהי' מלחמה.18) שם – נו, א.19) כמפורש בהמשך תער"ב שבהערה הבאה. ועפ"ז יומתק הלשון דבעל הגאולה שם "בדרך שלום .. כמו לע"ל .. וכה"ג הי' בימי שלמה".20) ד"ה פדה בשלום תרע"ה (המשך תער"ב ח"ב פ' שעד – ע' תשסט).21) צפני' ג, ט. – הובא בשערי תשובה ובהמשך תער"ב שם.22) שם – נה, ד.23) לקו"ש ח"ד ע' 1207 ואילך. וש"נ.24) אבות פ"ג מט"ז.25) שם משנה א.26) הל' מלכים פי"א ה"א.27) ביצה ב, ב ובפרש"י שם (ד"ה והכינו וד"ה ואין יו"ט). שו"ע אדה"ז או"ח הל' יו"ט סתקי"ג ס"א.28) כ"ה מסורת בית הרב (ראה רשימת כ"ק מו"ח אדמו"ר במבוא לס' בד קודש).29) תענית כט, א.30) ובפרט לפי מארז"ל שהקב"ה ממלא שנותיהם של צדיקים מיום ליום (ר"ה יא, א).31) נדפס במאמרי אדהאמ"צ ויקרא ח"ב (ע' תרסו ואילך), שיצא לאור לפני שבת זו (בשנת ה'תשמ"ו – שנת אמירת מאמר זה).32) ראה עירובין נד, א (ובגירסת העין יעקב שם).33) מלכים-א יז, א. וראה לקו"ש חכ"ה ע' 147 הערה 53.34) הובא בכ"מ בדא"ח בשם הזהר. וראה זהר ח"ג קד, ב. ח"א צ, סע"ב. שם רכז, ב. רלג, ב. ח"ב צו, ב. ח"א סא, ב.35) מאמרי אדהאמ"צ שם סי"ב (ע' תרפב). – ענין "קו המדה" ראה סה"מ תקס"ה ח"א ע' ב. אוה"ת שלח ס"ע תצג ואילך. ובכ"מ.36) בהבא להלן ראה מאמרי אדהאמ"צ שם ס"א (ע' תרסז). שם ס"ד וס"ה (ע' תרעא ואילך). ד"ה להבין ענין הילולא דרשב"י תרנ"ד (סה"מ תרנ"ד ע' רסד ואילך).37) ראה סה"מ תרנ"ג ע' רלה. וש"נ.38) ראה גם לקו"ת שה"ש מז, ג.39) לקו"ת שה"ש מ, א.40) ראה בארוכה ד"ה הנ"ל תרנ"ד (סה"מ תרנ"ד שם). עטר"ת (סה"מ עטר"ת ע' תיד). סה"מ תרפ"ו ס"ע רכו ואילך.41) פרש"י ר"פ נח.42) אוה"ת שמות פו, סע"ב. ובכ"מ.43) ראה גם תניא פ"ד (ח, ב).44) סי"ג (ע' תרפג).45) שם סי"ב (ס"ע תרפב).46) בהבא לקמן, ראה שם ס"ט (ס"ע תרעח) ואילך. ד"ה הנ"ל תרנ"ד (סה"מ שם ע' רעא).47) ראה אגה"ק ס"י.48) איוב יא, ט.49) סה"מ ה'תש"ה ע' 193. ובכ"מ.50) ע' תרפד ואילך. וראה גם ד"ה הנ"ל עטר"ת (סה"מ שם ע' תיג). סה"מ תרפ"ו שם ע' רכג.51) ראה ג"כ ד"ה לה"ע תחיית המתים שנה זו (ה'תשמ"ו) – נדפס לקמן ח"ג ע' רכא ואילך.52) שערי תשובה שם ספ"ו (נב, ג) ואילך. וראה בארוכה ד"ה פדה בשלום ה'תשל"ט ס"ד ואילך (לעיל ע' מא ואילך).53) ראה לקו"ת תצא לז, ג. מאמרי אדהאמ"צ דברים ח"ב ס"ע תקמב ואילך. ובכ"מ.54) יבמות קכב, א. וש"נ.55) רמ"ז לזח"ג רס, ב (נדפס במק"מ קצ, ב). לקוטי תורה להאריז"ל עה"פ (בראשית ה, כב) ויתהלך חנוך. ועוד. וראה אוה"ת נצבים ע' א'רעו. סה"מ תרכ"ז ע' טז. תרנ"ה ס"ע יט ואילך. תרצ"ט ע' 207. ועוד.56) תניא רפל"ז.57) דברי הימים-א יב, יח. – הובא בשערי תשובה שם פי"א – נו, א (ושם, שזהו"ע שהשונא נהפך לאוהב).58) ירושלמי סוטה פ"א ה"ח.59) ראה ד"ה ושבתי בשלום ה'תשל"ח סי"ב, ובהערה 97 שם (לעיל ריש ע' כו).60) ראה בארוכה קונטרס ענינה של תורת החסידות סעיף ו.61) ולהעיר, שבשורת הגאולה דיו"ד כסלו באה בט' כסלו (מסורת בבית הרב, הובאה בהוספה לס' בד קודש ע' 22 בהערה).

=== GLOSSARY ===

א"ס (אין סוף): Infinite; אבות: Avot (Ethics of the Fathers); אגה"ק (אגרת הקודש): Holy Epistle; אגרות קודש: Holy Letters; אגרת הקודש: Holy epistle; אדמו"ר האמצעי (אדוננו מורנו ורבנו האמצעי): The Mitteler Rebbe (Rabbi Dovber of Lubavitch); אדמו"ר הזקן (אדוננו מורנו ורבנו הזקן): The Alter Rebbe (Rabbi Schneur Zalman of Liadi); אהפוך אל עמים שפה ברורה: I will turn to the peoples a pure language; או"ח (אורח חיים): Orach Chaim; אוה"ת (אור התורה): Or HaTorah; אויביו: His enemies; אזלינן מיני': We depart from it; איוב: Job; אימתו ופחדו: His awe and fear; איש ואשה: Man and woman; אנשי אבשלום: Men of Absalom; ארוכה מארץ מדה: Longer than the earth is its measure; ב"ר (בראשית רבה): Genesis Rabbah; באין ערוך: Incomparable; בבואה דבבואה לית להו: In her coming, they have nothing; בד קודש: Holy Garment; בדומה להסתלקות: Similar to passing; בחינת החיצוניות: Aspect of externality; בטלים: Nullified; ביאת המשיח: Coming of Messiah; ביהמ"ק (בית המקדש): Holy Temple; ביטול הלעו"ז: Nullification of idolatry; ביטול הסט"א: Nullification of the Other Side; בינוני: Intermediate person; ביצה: Beitzah (Talmudic tractate); בית המקדש: Holy Temple; בל"ג (בלי גבול): Without limit; בלי גבול: Without limit; במהרה בימינו ממש: Speedily in our days literally; בנוגע לענינים מוגבלים: Regarding limited matters; בס"ד (בסייעתא דשמיא): With Divine assistance; בעגלא דידן ממש: In our very own time literally; בעלי הגאולה: Masters of redemption; גאולה האמיתית והשלימה: True and complete redemption; גאולות: Redemptions; גוים: Nations; גוף הגשמי: Physical body; גילוי העצמות: Revelation of essence; גילוי: Revelation; דא"ח (דרושי אדמור האמצעי): Homilies of the Mitteler Rebbe; דברי הימים: Chronicles; דוד: David (King David); דין וחשבון: Judgment and accounting; דרגא הכי נעלית: Highest level; ה'תש"ד: Year 5704 (1943-1944); ה'תשמ"ו: Year 5746 (1985-1986); האי עלמא דאזלינן מיני': This world from which we depart; הגמר והשלימות: Completion and perfection; ההולדה: Birth/procreation; הולדת בנים: Birth of children; החדשי: Monthly; היחידה דכללות ההשתלשלות: Yechidah of general chain of being; היחידה דתורה: Yechidah of Torah; היחידה: Yechidah (highest soul level); הילולא דרשב"י: Celebration of Rabbi Shimon bar Yochai; הכנה דביטול: Preparation of nullification; הכנה: Preparation; הל' יו"ט: Laws of Holidays; הל' מלכים: Laws of Kings; המציאות דהאדם: Person's existence; המשך תער"ב: Continuation of 5672; המשכת העצמות: Drawing down of essence; המשכת ענין ההילוך והבלי גבול: Drawing down of walking and limitlessness; הסתלקות הנשמה מהגוף: Departure of soul from body; הסתלקות: Passing away; הפנימיות דהתומ"צ: Inner dimension of Torah and commandments; הקב"ה (הקדוש ברוך הוא): The Holy One, Blessed be He; השבועי: Weekly; השייכים אליו: Those connected to him; התומ"צ (תורה ומצוות): Torah and commandments; התלבשותם בדברים גשמיים: Their investment in physical things; התפללו לנצחונו של דוד: Prayed for David's victory; ויצא: Vayetzei (Torah portion); ויקרא: Vayikra (Leviticus); זהר: Zohar; זח"ג (זהר חלק ג): Zohar Part 3; חג הגאולה: Holiday of redemption; חוזר וניעור: Returns and awakens; חי' (חיה): Chayah (soul level); חיצוניות: External dimension; חכמתו ורצונו של הקב"ה: His wisdom and will of the Holy One; חתונה: Wedding; חתן וכלה: Groom and bride; י"ב תמוז (יום שנים עשר בתמוז): Twelfth of Tammuz; י"ט כסלו (יום תשעה עשר בכסלו): Nineteenth of Kislev; יהל אור: Yehel Or; יו"ד כסלו (יום עשירי בכסלו): Tenth of Kislev; יום ההולדת: Birthday; יום ההילולא: Day of passing/celebration; יום הילולא: Day of celebration; יוצא ממציאותו: Exits from his existence; יחוד דדכר ונוקבא: Union of male and female; יחוד דכר ונוקבא למטה: Union of male and female below; יחוד דכר ונוקבא למעלה: Union of male and female above; יחידה הכללית: General Yechidah; יציאה מהמציאות: Exit from existence; יציאה ממציאותם: Exit from their existence; ירושלמי: Jerusalem Talmud; ירידה לצורך עלי': Descent for the purpose of ascent; כ"ק מו"ח אדמו"ר (כבוד קדושת מורי וחמי אדוננו מורנו ורבנו): His holy honor, my teacher and father-in-law, our master; כח הא"ס: Power of the Infinite; כישן: Like sleeping; כללות העולם: Totality of the world; להאריז"ל (לרבי יצחק לוריא זכרונו לברכה): By the Arizal; להוליד דור אחר דור: To give birth generation after generation; לימוד והעסק בפנימיות התורה: Study and engagement in inner Torah; לע"ל (לעתיד לבוא): In the future to come; לעבדו שכם אחד: To serve Him with one shoulder; לעו"ז (לעבודה זרה): Idolatry; לעתיד לבוא: In the future to come; לפדות את עצמו: To redeem himself; לפדות גם את כל העולם: To redeem also the entire world; לקו"ש (לקוטי שיחות): Likutei Sichot; לקו"ת (לקוטי תורה): Likutei Torah; מאמרי אדהאמ"צ (מאמרי אדמור האמצעי): Discourses of the Mitteler Rebbe; מאסר: Imprisonment; מגלגלין זכות ליום זכאי: Merit is brought to a meritorious day; מדידה והגבלה: Measure and limitation; מדידות והגבלות: Measurements and limitations; מדרש תלים: Midrash Psalms; מהלכים: Walking; מחמתו ובסיבתו: Because of it and due to it; מלחמה: War/battle; מלך המשיח: King Messiah; מלכים: Kings; מנגד: Opponent; מנוחה: Rest; מס"נ (מסירות נפש): Self-sacrifice; מעשינו ועבודתינו עכשיו: Our deeds and service now; מצות פרי' ורבי': Commandment of procreation; מק"מ (מקום מקום): Place place; משיח האחרון: Final Messiah; משיח הראשון: First Messiah; משיח צדקנו: Our righteous Messiah; נגלה דתורה: Revealed Torah; נה"א (נפש האלקית): Divine soul; נה"ב (נפש הבהמית): Animal soul; נישואין: Marriage; נפרעין מן האדם מדעתו ושלא מדעתו: One is punished knowingly and unknowingly; נפש הבהמית: Animal soul; נפש: Soul; נצבים: Nitzavim (Torah portion); נצח: Victory/eternity; נשמה וגוף: Soul and body; נשמות שבבחינת דכר: Souls in aspect of male; נשמות שבבחינת נוקבא: Souls in aspect of female; ס' תהלים (ספר תהלים): Book of Psalms; סה"מ (ספר המאמרים): Book of Discourses; סוטה: Sotah (Talmudic tractate); סט"א (סטרא אחרא): Other Side (forces of evil); עבודתם לגלות פנימיות התורה: Their work to reveal inner Torah; עומדים: Standing; עילוי אחר עילוי: Ascent after ascent; עין יעקב: Ein Yaakov; עירובין: Eruvin (Talmudic tractate); עמשי: Amasai; ענין הביטול: Matter of nullification; ענין מוגבל: Limited matter; עסק התומ"צ: Engagement in Torah and commandments; עצמות כח התומ"צ: Essential power of Torah and commandments; עצמיות כח התומ"צ: Essential power of Torah and commandments; ערב יום טוב: Holiday eve; ערב שבת: Sabbath eve; עת הסתלקותם: Time of their passing; פדה בשלום נפשי מקרב לי כי ברבים היו עמדי: He redeemed my soul in peace from the battle against me, for many were with me; פדי' (פדיה): Redemption; פטירתו של אדם: Person's passing; פנימיות התורה: Inner dimension of Torah; פנימיות: Inner dimension; פס"ד (פסק דין): Legal ruling; פרש"י: Rashi; פרשת בלעם: Torah portion of Balaam; צדיקים: Righteous ones; קדימת העבודה דהילולא: Precedence of the service of celebration; קו המדה: Line of measure; קובץ מכתבים: Collection of letters; קונטרס ענינה של תורת החסידות: Treatise on the Subject of Chassidic Teaching; קיום המצוות בעולם הזה: Fulfillment of commandments in this world; ר"ה (ראש השנה): Rosh Hashanah; רבותינו נשיאינו: Our Rabbis, our leaders; רז"ל (רבותינו זכרונם לברכה): Our sages of blessed memory; רמ"ז (רבי משה זכות): Rabbi Moshe Zacuto; רמב"ם: Maimonides; רצוא ושוב: Running and returning; רצון לאלקות: Desire for Godliness; רצונות זרים דנפשו הבהמית: Foreign desires of his animal soul; רצונות זרים: Foreign desires; רשב"י (רבי שמעון בר יוחאי): Rabbi Shimon bar Yochai; ש"פ (שבת פרשת): Sabbath of Torah portion; שה"ש (שיר השירים): Song of Songs; שו"ע אדה"ז (שולחן ערוך אדמור הזקן): Code of Jewish Law by the Alter Rebbe; שיחה: Discourse; שיעור תהלים: Psalm portion; שלום שלום לך ושלום לעוזריך: Peace, peace to you and peace to your helpers; שלום: Peace; שליחותה: Her mission; שלמה: Solomon (King Solomon); שמואל: Samuel; שער התפלה: Gate of Prayer; שערי תשובה: Gates of Repentance; תהלים אהל יוסף יצחק: Psalms Ohel Yosef Yitzchak; תהלים: Psalms; תולדותיהם של צדיקים מעשים טובים: The offspring of the righteous are good deeds; תחה"מ (תחיית המתים): Resurrection of the dead; תחיית המתים: Resurrection of the dead; תכלית השלימות: Ultimate perfection; תנועה דביטול: Movement of nullification; תנועת הביטול: Movement of nullification; תניא: Tanya; תענית: Ta'anit (Talmudic tractate); תקפ"ז: Year 5547 (1786-1787); תרפ"ז: Year 5687 (1926-1927);