בס"ד. ש"פ קדושים, ב' דר"ח אייר ה'תשל"והשמים כסאי והארץ הדום רגלי, אי זה בית אשר תבנו לי גו' ואל זה אביט אל עני ונכה רוח גו'1, וידוע הדיוק בזה2, הרי אין לו דמות הגוף3 ואיך שייך לומר כסאי והדום רגלי. וגם צ"ל מ"ש איזה בית אשר תבנו לי גו' ואל זה אביט אל עני ונכה רוח גו', מהי המעלה דעני ונכה רוח, דהגם שאיזה בית אשר תבנו לי, מ"מ אל זה (לעני ונכה רוח) אביט. ונקודת הביאור בזה, דשמים וארץ הם תורה ומצוות (כמבואר בארוכה בתו"א4), שבכללות היא העבודה דנר"נ5. ובית היא העבודה דבכל מאדך6 שלמעלה מהגבלה7, שמצד חי' יחידה4. ופירוש איזה בית אשר תבנו לי הוא8, שגם העבודה שמצד המקיפים חי' יחידה, שעל ידה נמשכים המקיפים שלמעלה, אין זה בית אשר תבנו לי (לי לעצמותי), כי גם המקיפים הכי עליונים הם הארה בלבד. אל זה אביט אל עני ונכה רוח9, דע"י הביטול (עני ונכה רוח) הוא המשכת העצמות (אל זה אביט).ב) ויש לומר, שזהו גם הקשר והשייכות דההפטורה השמים כסאי לשבת ר"ח, כי בר"ח הוא מולד הלבנה, שאז (בעת המולד) היא נקודה בלבד, שזה מורה על הביטול שלה10, שלית לה מגרמה כלום11. ויתירה מזו, שברגע שלפני מולד הלבנה היא בביטול לגמרי, שאינה אפילו כנקודה, ועי"ז דוקא נעשה המולד שלה12. וע"י הביטול שלה, היא מקבלת אור חדש מהשמש, דשרש המשכת אור זה הוא לא מהשמש עצמו (שהרי אין כל חדש תחת השמש13) אלא מלעילא14 מן שמשא15. וזהו שבשבת ר"ח מפטירין השמים כסאי גו' ואל זה אביט אל עני ונכה רוח גו', דההמשכה שע"י הביטול16 היא המשכה נעלית ביותר, כנ"ל.ג) ויש להוסיף בפירוש הכתוב ואל זה אביט אל עני גו', דהכוונה בעני היא לא רק לענין הביטול, אלא גם לעני כפשוטו (עני בדעת17), שאין לו ידיעה והשגה באלקות ועבודתו היא רק מצד האמונה18 שלמטה19 מטעם ודעת, מ"מ, מכיון שבעניות זו (דאמונה שלמטה מטעם ודעת) יש גם ענין העניות למעליותא, ביטול20, לכן, אל זה אביט. ובדוגמת הלבנה, דהגם שזה שבעת המולד היא נקודה בלבד (ומכש"כ זה שברגע שלפני המולד היא מתעלמת ומסתתרת לגמרי) הוא שאינה מאירה, ואעפ"כ, מכיון שזה קשור גם עם הביטול שלה, נמשך בה אז אור חדש מלעילא מן שמשא.ויש לקשר זה עם הביאור של אדמו"ר מהר"ש21 (בעל יום ההולדת דב' אייר) עה"פ22 ובראשי חדשיכם, דמ"ש ובראשי חדשיכם, ראשי לשון רבים23, הוא, כי חודש היא מדת המלכות, שהיא בחינת האמונה, שיש בה ב' נקודות. דבסגול נקודה האמצעית היא תחת שתי הנקודות, ובסגולתא נקודה האמצעית היא למעלה משתי הנקודות, ובאמונה יש ב' הנקודות. שבגילוי היא נקודה התחתונה שבסגול, ויש בה גם נקודה העליונה שבסגולתא24, כי נעוץ25 תחלתן בסופן.ד) ועפ"ז נמצא, שהעבודה דעני ונכה רוח (אמונה) צריכה להיות גם לפני העבודה דהשמים כסאי והארץ הדום רגלי (תורה ומצוות), ומכש"כ לפני העבודה דאיזה בית אשר תבנו לי (בכל מאדך), שהרי אמונה וביטול הם היסוד של כל הענינים. אלא שבתחילה, העניות שלו היא כפשוטה26, דזה שצריך לאמונה באלקות (אף שכמה ענינים מוכרחים מצד השכל) הוא מפני שהוא עני בדעת, ולאחרי העבודה בכחות הפנימיים (השמים כסאי והארץ הדום רגלי) ובכחות המקיפים (בית), העניות שלו היא25 ע"ד מרז"ל27 פתי יאמין לכל דבר28 זה משה רבינו, דהגם שמשה הי' בעל השגה גדולה בתכלית השלימות, מ"מ היו אצלו כל הענינים (דאלקות)29 באופן של אמונה, כי מכיון שלגבי הקב"ה דלית מחשבה תפיסא בי' כלל30 הכל כפתיים אצלו ית'31, לכן כל הענינים צריכים להיות באופן של אמונה. ובכללות הוא, דהעניות שבתחילת העבודה היא ביטול דקבלת עול שלמטה מטעם ודעת, והעניות שלאח"ז היא ביטול במציאות שלמעלה מטעם ודעת.ויש לומר, דזה שכתוב ואל זה אביט אל עני ונכה רוח לאחרי השמים כסאי גו', אף שגם האמונה שלמטה מהדעת היא בהעצמות [וכמובן מהידוע32 דזה ששם שמים שגור בפי כל הוא מפני שהמאור הוא בהתגלות], הוא, כי הבטה (ואל זה אביט) הוא גילוי (כמו דבר שרואה בעיניו), וגילוי העצמות הוא33 בהאמונה שלמעלה מהדעת.ה) ויש לומר, שג' ענינים אלה [עניות שבתחילת העבודה, העבודה דהשמים כסאי גו', והעניות שלאחרי העבודה דהשמים כסאי] הם ע"ד ג' החלוקות שבפירות האילן (שבפרשתנו34), ג' שני ערלה, שנה הרביעית ושנה החמישית. והענין הוא35, דארץ היא מלכות ואילן הוא ז"א, ונטיעת אילן בארץ (כי תבואו אל הארץ ונטעתם כל עץ מאכל36) הוא המשכת ז"א במלכות. דבהמשכה זו ישנם ג' דרגות. דבג' שנים הראשונות, מקבלת המלכות רק מג' ספירות האחרונות דז"א, נצח הוד ויסוד. ומכיון שעיקר ענינם של מדות אלו הוא שעל ידם באה ההשפעה בפועל37, לכן, גם המדות נה"י הם דוגמת המלכות38 שהיא שרש ומקור הנבראים, שנותנים מקום ליש, ואפשר להיות מהם יניקה לחיצונים. דזהו הקשר של הפירוש (הנ"ל) שג' שנים הראשונות הם כנגד ג' המדות נה"י, עם הפירוש39 שג' שנים הראשונות הם כנגד ג' קליפות הטמאות, כי כשהמלכות מקבלת רק מנה"י אפשר להיות יניקה לג' קליפות הטמאות. ולכן הפירות דג' שנים אלו הם ערלה ואסורים בהנאה. ובשנה הרביעית מקבלת המלכות מת"ת (משליש התחתון שבו או משני שלישים שבו). ולכן הפירות דשנה הרביעית הם קודש הילולים להוי'40, דהילול הוא בת"ת כמ"ש41 ומהללים לשם תפארתך. ובשנה החמישית מקבלת המלכות גם משליש העליון דת"ת. וזהו ובשנה החמישית גו' להוסיף לכם תבואתו42, דד' הבחינות תנה"י (שבשנה הרביעית) שייכים לד' אותיות הוי', ובשנה החמישית, נמשך תוספות אור מקוצו של יו"ד, כתר.ו) וביאור הענין דג' חלוקות אלו בעבודת האדם, יש לומר, דענין המלכות הוא קיום התומ"צ בפועל ממש, במחשבה דיבור ומעשה. וזה שמקיים תומ"צ בפועל ממש הוא ע"י המשכת וגילוי המדות בהמחשבה דיבור ומעשה. ויש בזה ג' אופנים. דכשההמשכה היא רק מנה"י (דמדות אלו הם רק בנוגע לפועל), הנה אף שנה"י הם שוקיים43 ורגלים שמוליכים אותו למקום הראוי, ללכת בדרך הוי', מ"מ, כיון שאין לו חיות בקיום התומ"צ (דהחיות בתומ"צ הוא ע"י אהבה ויראה דוקא), לכן אפשר שבמשך הזמן תהי' חלישות בעבודתו, ובפרט בקדש עצמך במותר לך44, ועד שיבוא מזה לדברים האסורים (כולל גם דברים האסורים בהנאה45). ולכן העבודה שלו צריכה להיות באופן של אתכפיא. ויש לומר, שהוא ע"ד האמונה שלמטה מהדעת (העניות שלפני העבודה דהשמים כסאי), שגם אמונה זו היא בעצמות אלא שאין בזה גילוי העצמות (כנ"ל סוף סעיף ד). וע"ד המבואר בלקו"ת46 (בענין ג' שני ערלה כפשוטם), דזה ששובר תאוותו וממתין ג' שנים ומקיים מל"ת דשלש שנים יהי' לכם ערלים35 הוא כענין מודים אנחנו לך40, שההודאה היא לך, למהותו ועצמותו ית', אלא שאין זה באופן של הילול, דהילול הוא גילוי [כמובא בלקו"ת47 שהילול הוא לשון הארה כמו בהלו נרו48], ורק באופן של הודאה, העלם.ועי"ז בא אח"כ לשנה הרביעית, שנמשך במלכות גם הת"ת, דבעבודת האדם הוא שבהמחשבה דיבור ומעשה שלו נמשך גם מעצמיות המדות, אהבה ויראה, וכן שמחת לבב בתפארת הוי' והדר גאונו שבא ע"י לאסתכלא ביקרא דמלכא49. ואז, עבודתו אינה לדחות את הרע [כי כשיש לו אהבת ה', הרע הוא מאוס אצלו50 ואינו צריך לדחותו] אלא להמשיך תוספות אור. דזהו שבשנה הרביעית יהי' כל פריו קודש הילולים להוי', דענין ההילול הוא כמבואר בלקו"ת46 בפירוש הכתוב51 ואתה קדוש יושב תהלות ישראל, שהוא ית' מצד עצמו הוא קדוש ומובדל, וע"י תהלות ישראל הוא יושב ונמשך למטה. ויש לומר, שהוא ע"ד העבודה שמצד נר"נ (השמים כסאי והארץ הדום רגלי) ומצד המקיפים חי' יחידה (בית), שעי"ז נמשכים ומתגלים הפנימיים והמקיפים52 שלמעלה. אלא שהמשכה זו היא רק מבחינת הגילויים, וכמבואר בלקו"ת45 בפירוש הכתוב מודים אנחנו לך ומהללים לשם תפארתך, שההודאה היא לך, למהותו ועצמותו, וההילול הוא רק לשמו ית'53, לשם תפארתך.ועי"ז באים אח"כ לשנה החמישית, להוסיף לכם תבואתו, תוספות אור שנמשך מקוצו של יו"ד, כתר. דיש לומר, שענינה בעבודת האדם הוא האמונה שלמעלה מהדעת, שהאמונה שלו היא מצד ההכרה שלית מחשבה תפיסא בי' כלל. דבאמונה זו ישנם ב' המעלות. שהיא בעצמותו ית', ושהעצמות הוא בגילוי. היינו שבאמונה זו54 נרגש הפלאת העצמות, שכל ההילולים והתשבחות הם רק לשם תפארתך, ובעצמותו ית' אין שייך שום הילול, ורק אמונה והודאה55.ז) ויש לומר, דזהו שהפירות דשנה הרביעית אין נאכלים אלא בירושלים56, והפירות דשנה החמישית נאכלים בכל מקום, כי הגילוי דשנה הרביעית הוא במדידה והגבלה, ולכן ההילול דפירות אלו הוא שמביאים אותם לירושלים לשבח ולהלל לשמים57, והגילוי דשנה החמישית, כיון שהוא למעלה ממדידה והגבלה, לכן ההודאה לה' על ההוספה בתבואה זו58 היא בכל מקום (וגם בפירות שאין בהם קדושה, ועד שהן נאכלין אפילו בטומאה). וע"י ההודאה לה' על פירות אלו שאין בהם קדושה, ההמשכה היא מעצמות אוא"ס (שלמעלה משייכות לספירות)59, ונמשכת למטה ביותר, ועי"ז נשלמת הכוונה דנתאוה הקב"ה להיות לו ית' דירה בתחתונים60, שהתחתון שאין תחתון למטה ממנו61, נעשה דירה לו ית', לו לעצמותו62.ח) ויש להוסיף, דע"י שהעבודה דשנה הרביעית (שמצד עצמה היא בסדר והדרגה) באה לאחרי וע"י קדימת העבודה דג' שנים הראשונות, נעשה ענין של קפיצה ודילוג גם בהעבודה דשנה הרביעית. דזהו גם הטעם על זה שמהעבודה דשנה הרביעית באים להגילוי דלמעלה מהשתלשלות בשנה החמישית63. ויש לקשר זה עם ההוראה של בעל יום ההולדת דתפארת שבתפארת64, שצריך להיות "מלכתחילה אַריבער"65.ויהי רצון, שע"י מעשינו ועבודתינו, ובפרט באופן ד"מלכתחילה אַריבער", יהי' קול דודי הנה זה בא מדלג על ההרים מקפץ על הגבעות66, כפירוש המדרש67 שקאי על מלך המשיח, יבוא ויגאלנו ויוליכנו קוממיות לארצנו, בקרוב ממש.

=== FOOTNOTES ===

* ) יצא לאור בקונטרס ב' אייר – תשמ"ט, "לקראת ב' אייר, תפארת שבתפארת, יום הולדת כ"ק אדמו"ר מהר"ש נ"ע .. עש"ק ר"ח אייר תשמ"ט".1) ישעי' סו, א-ב. – הפטורת שבת ר"ח.2) ד"ה זה בתו"א בתחילתו. ד"ה זה תרס"ו (בהמשך תרס"ו ע' תקיט). ועוד.3) פיוט "יגדל". וראה פיהמ"ש להרמב"ם סנה' פ' חלק יסוד הג'.4) ד"ה הנ"ל בתחילתו. וראה גם המשך תרס"ו שם (ס"ע תקלד ואילך).5) אוה"ת בראשית ד"ה זה (א, סע"ב).6) לשון הכתוב – ואתחנן ו, ה.7) תו"א שם א, ג. ושם, ש"בית" הוא תפלה. עיי"ש.8) המשך תרס"ו שם ע' תקלה בפירוש השני.9) בתו"א שם (וכ"ה בהמשך תרס"ו שם בפירוש הראשון), "אל זה אביט הוא בחינת תפלה", וזה בא בהמשך ל"איזה בית גו'". אבל בהמשך תרס"ו שם בפירוש השני הוא כבפנים. ולהעיר גם מאוה"ת שם (ב, ריש ע"ב) "אי זה בית כו' .. ומ"מ ואל זה אביט אל עני כו'".10) תו"א יתרו בהוספות קט, ג. וראה גם תו"א שם סז, ג.11) זהר ח"א קפא, א. וראה גם שם לג, ב. רמט, ב. ח"ב קמה, ב. רטו, א. ח"ג קיג, ב. ועוד.12) ראה אוה"ת בראשית ט, ב. וראה ד"ה באתי לגני שנה זו (סה"מ תשל"ו ע' 91 ואילך. ע' 102 ואילך).13) קהלת א, ט.14) לשון הזהר ח"א רכג, ב. ח"ב נט, א. וראה זהר ח"א צא, ב. ח"ב קטו, ב.15) אוה"ת שם י, ב. וראה ספר הערכים-חב"ד ערך אור הלבנה ס"ו אות ה' (ע' שיא). וש"נ.16) להעיר מאוה"ת שם א, ב (בענין אל זה אביט אל עני גו') "ענין עני הוא סיהרא דלית לה מגרמה כלום".17) ראה נדרים מא, א. כתובות סח, א.18) ראה לקו"ת ויקרא ו, ג "כשהיא רק בבחי' אמונה לבד נק' לחם עוני". ושם (לפנ"ז) שלחם עוני הוא "ע"ד סיהרא לית לה מגרמה כלום".19) היינו, שבגילוי היא למטה מהדעת, אבל שרשה הוא למעלה מהדעת – ראה לקו"ת צו יג, ד ואילך. וראה המשך וככה תרל"ז פנ"ה שבקטנות אבא מלובש גדלות אבא.20) ראה לקו"ת שם, ריש ע"ד "שהאמונה היא .. ביטול, שמבטל שכלו ואינו מבקש טעם רק מאמין האמת באמונה הטהורה".21) בהמשך מים רבים תרל"ו פק"ג. וראה שם פק"א.22) פינחס כח, יא.23) וכמו שמדייק בזהר עה"פ (ח"ג רמח, א (ברע"מ)) "וכי כמה ראשין אינון לסיהרא".הביאור בהתירוץ שבזהר שם [ששני הראשים הם יעקב ויוסף] – ראה בארוכה אוה"ת פינחס ע' א'קסו ואילך. ד"ה ובראשי חדשיכם דליל א' דר"ח אייר שנה זו (סה"מ ה'תשל"ו ע' 193 ואילך).24) השייכות דסגול לסגולתא – ראה גם לקו"ת שה"ש יג, ב. אוה"ת בראשית כב, א.25) ספר יצירה פ"א מ"ז.26) שני ענינים אלו בעניות – ראה (עד"ז) לקו"ת ויקרא שם, ד.27) שמו"ר פ"ג, א.28) משלי יד, טו.29) גם הענינים המושגים בשכל, כלשון הכתוב "פתי יאמין לכל דבר". וי"ל הטעם לזה, כי גם הענינים דאלקות המושגים בשכל – להיותם אלקות, הם בלי גבול, וכשהם נתפסים בשכל, אין מאיר כ"כ האלקות (הבל"ג) שבהם.30) תקו"ז בהקדמה "פתח אליהו" – יז, א.31) תניא פי"ח (כד, א). וראה המשך באתי לגני ה'שי"ת פ"ה (סה"מ ה'שי"ת ע' 117 ואילך). ובארוכה בד"ה באתי לגני ה'תשט"ו פ"ג ואילך (תורת מנחם – התוועדויות חי"ג ע' 208 ואילך).32) תו"א וירא ד"ה פתח אליהו (יד, ב). סה"מ תר"ס ע' מג. קונטרסים ח"ב רצו, א. ובכ"מ.33) ראה לקמן סעיף ו, ובהערה 55 שם.34) קדושים יט, כג ואילך.35) בכל הבא לקמן ראה לקו"ת פרשתנו כט, ג ואילך.36) פרשתנו שם, כג.37) ראה אגה"ק סט"ו (קכב, סע"א) "בבוא ההשפעה לידי מעשה". וראה סהמ"צ להצ"צ יב, ב ואילך. המשך תרס"ו ע' רפט. ובכ"מ.38) ולא ממש. כידוע החילוק בין ז"א למלכות, שהמלכות היא קצה העליון (מקור) דבי"ע וז"א (גם נה"י שבו) הוא קצה התחתון דאצילות (תו"א תרומה פא, ב. המשך תרס"ו ס"ע תרפד ואילך. ובכ"מ). אלא שאעפ"כ, נה"י שבז"א הם דוגמת המלכות, כבפנים.ולהעיר מהמבואר בלקו"ת שם (ל, א) ד"יחוד קול ודבור" הוא דוקא כשמאיר בדיבור מהת"ת [וראה גם לקו"ת שם (כט, ג) מזהר (ח"ג ס"פ קדושים – פז, סע"א ואילך) שדוקא בשנה הרביעית "מזדווג בה קוב"ה בכנס"י"], ובהמשך תרס"ו שם (ע' רפח ואילך) שגם ההמשכה מנה"י למלכות היא בכלל "יחוד זו"ן" – דיש לומר, שבתרס"ו שם בא ענין זה בהמשך להמבואר שם לפני זה (ע' רפז) שכללות הז"א הוא סוף עולמות הא"ס, ובלקו"ת שם מדבר בעיקרו של ז"א (משא"כ המדות נה"י הם דוגמת המלכות).39) לקו"ת שם, מפרדס שער כה* (שער התמורות) בסופו. שערי אורה (להר"י גיקטליא) שער חמישי. זח"ב רמד, ב.*) בלקו"ת שם: שער כד, ולכאורה הוא ט"ס.40) פרשתנו יט, כד.41) דברי הימים-א כט, יג.42) פרשתנו שם, כה.43) דנצח והוד הן תרין שוקין – זהר ח"ג סח, רע"א (ברע"מ). תקו"ז בהקדמה (ב, ב). שם בהקדמת "פתח אליהו" (יז, א). ועוד.44) יבמות כ, א. ספרי עה"פ ראה יד, כא (פיסקא קד). וראה תניא פ"ל (לט, א) "שהוא מדאורייתא". וראה רמב"ן ר"פ קדושים. תניא פ"ז. פכ"ז (לד, סע"ב).45) ראה לקו"ש חט"ז ע' 88, שהדברים שאסורים גם בהנאה – הרע שבהם הוא גם בעצם מציאותם (ולא רק בהצורה שלהם).46) שם ל, א.47) שם כט, ג.48) איוב כט, ג.49) תניא פ"ט (יג, ב).50) ראה תניא פ"י (טו, א) דכפי ערך גודל האהבה לה' כך ערך גודל המיאוס ברע.51) תהלים כב, ד.52) להעיר מלקו"ת שם, שע"י תהלות ישראל הוא "גילוי מדותיו ית'" (פנימים) כמו שהם נמשכים מעצמות אוא"ס שקדוש ומובדל (מקיפים).53) דהגם שההמשכה היא מ"אתה קדוש" – מכיון שהתהלות (שבלקו"ת שם) הם "קריאת שמותיו ית'" השייכים למדות פרטיות, מובן, שהענין ד"אתה קדוש" שבלקו"ת שם הוא אוא"ס כמו שיש לו שייכות לספירות. וראה בארוכה ד"ה באתי לגני ה'תשכ"ט הערה 69 (לעיל ח"ב ס"ע שכה).54) משא"כ בהאמונה שלמטה מהדעת, אינו יודע שהו"ע שלמעלה מהשכל.55) להעיר מלקו"ת שם (ל, סע"ג ואילך) דשנה החמישית הו"ע "הוד והדר לפניו עוז וחדוה במקומו" (דברי הימים-א טז, כז), דיש לומר שבפסוק זה מרומזים שני הענינים: הוד – שההודאה היא "לך" כנ"ל בפנים [ולהעיר מאוה"ת נ"ך עה"פ (ע' תשיב ואילך) שהוא הוד דעתיק]; "עוז וחדוה גו'" – דשמחה היא מדבר שבגילוי דוקא.56) פרש"י פרשתנו יט, כד. רמב"ם הל' מעשר שני ונטע רבעי רפ"ט (שיעור היומי דעש"ק ר"ח אייר שנה זו (תשמ"ט [בה י"ל המאמר]) – לפי החלוקה דג' פרקים ליום).57) ראה פרש"י שם (הובא גם בלקו"ת שם כט, סע"ב) "ודבר זה הלולים לה' הוא שנושאו שם לשבח ולהלל לשמים".58) ויש לומר, דזה שאין ציווי על הודאה זו הוא, כי ענינה של הודאה זו הוא לעשות לו ית' דירה בתחתונים (כדלקמן בפנים), ולכן, ההודאה היא לא מצד ציווי התורה אלא מצד האדם (התחתון), שבטבעו הוא מודה על השפעת הטובה.ולהעיר מגודל ההשתדלות דהבעש"ט שישראל יאמרו דברי תהלה להשי"ת על זה שמשפיע להם בריאות ופרנסה, ע"י ששאל אותם "ווי גייט זיי אין געזונט .. אין פרנסה" (סה"מ אידיש ע' 138 ואילך), באופן שאמירת התהלות שלהם תהי' (לא מצד ציווי התורה וגם לא ע"י שיעוררו אותם על זה, אלא) מעצמם.וראה לקו"ש ח"ז ע' 135 ואילך, שהנהגה זו דהבעש"ט היא ע"ד ההודאה לה' על ההוספה בהתבואה דשנה החמישית.59) ראה ד"ה באתי לגני הנ"ל (לעיל שם) שם, דענין "אתה קדוש" שבסיפור הבעש"ט הנ"ל הוא למעלה מהענין ד"אתה קדוש" שבלקו"ת שם.60) ראה תנחומא נשא טז. בחוקותי ג. ב"ר ספ"ג. במדב"ר פי"ג, ו. תניא רפל"ו.61) תניא שם.62) המשך תרס"ו ס"ע ג. ובכ"מ – נסמן לעיל ח"ב ע' שח.63) ויש לומר, שעד"ז הוא בנוגע לספירת העומר, דהגם שמצד עצמה היא בסדר והדרגה [ויתירה מזו, שענינה הוא סדר והדרגה, שהרי ענין הספירה הוא לספור בדיוק ולא לדלג], מ"מ, ע"י שספירת העומר באה לאחרי קדימת הגילוי דחג הפסח שלמעלה מהשתלשלות, לכן יש בה גם מעין הענין דלמעלה מהדרגה. ולכן, ע"י שסופרים מ"ט יום, נמשך אח"כ הגילוי דשער הנו"ן שלמעלה מהשתלשלות.64) ולהעיר מזה שת"ת (בכלל) עולה עד הכתר, למעלה מהשתלשלות. ובפרט שליש העליון שבו, ששייך לשנה החמישית, כנ"ל בפנים.65) אגרות-קודש אדמו"ר מוהריי"צ ח"א ע' תריז. לקו"ש ח"א ע' 124. ועוד.66) שה"ש ב, ח.67) שהש"ר עה"פ (ב).

=== GLOSSARY ===

אדמו"ר מהר"ש (Admor MaHaRaSh): The Rebbe Maharash; אהבה ויראה (Ahavah VeYir'ah): Love and fear; אוא"ס (אור אין סוף): Infinite Light; אוה"ת (אור התורה): Or HaTorah; אור חדש (Or Chadash): New light; אי זה בית אשר תבנו לי (Ei Zeh Bayit Asher Tivnu Li): What house will you build for Me; אייר (Iyar): Iyar; אילן (Ilan): Tree; אל עני ונכה רוח (El Ani VeNikeh Ruach): To the poor and contrite of spirit; אמונה (Emunah): Faith; אסורים בהנאה (Asurim BeHana'ah): Forbidden for benefit; ארץ (Eretz): Land; אתכפיא (Itkafya): Suppression; ב' דר"ח (ב' דראש חודש): Second day of the new month; בטומאה (BeTum'ah): In impurity; ביטול (Bitul): Self-nullification; בכל מאדך (BeChol Me'odecha): With all your might; בכל מקום (BeChol Makom): In every place; במדידה והגבלה (BiMedidah VeHagbalah): With measure and limitation; במציאות (BiMetziyut): In reality; בס"ד (בסייעתא דשמיא): With the help of Heaven; בקרוב ממש (BeKarov Mamash): Very soon; בראשית (Bereishit): Genesis; ברע"מ (בראיית עמיקא): In deep vision; גדלות אבא (Gadlut Abba): Greatness of Abba; גילוי (Giluy): Revelation; ד"ה באתי לגני (דיבור המתחיל באתי לגני): Discourse beginning "I have come to My garden"; ד' אותיות הוי' (Dalet Otiyot Havayah): Four letters of the divine name; דיוק (Diyuk): Precision; דירה לו ית' (Dirah Lo Yitbarach): Dwelling for Him; דמות הגוף (Dmut HaGuf): Physical form; ה'תשל"ו (התשל"ו): The year 5736; הארה (Ha'arah): Illumination; הבטה (Habtah): Looking/gazing; הגבלה (Hagbalah): Limitation; ההודאה לה' (HaHoda'ah LaHavayah): Thanksgiving to God; הודאה (Hoda'ah): Thanksgiving; הילול (Hilul): Praise; הכרה (Hakarah): Recognition; המשך תרס"ו (Hemshech Tav-Reish-Samech-Vav): Discourse of 5666; המשכה (Hamshachah): Drawing down; העלם (He'elem): Concealment; הפטורה (Haftarah): Haftarah; הפטורת שבת ר"ח (Haftarat Shabbat Rosh Chodesh): Haftarah of Sabbath New Month; הפלאת העצמות (Hafla'at HaAtzmus): Wonder of the Essence; הקב"ה (הקדוש ברוך הוא): The Holy One Blessed be He; השגה (Hasagah): Comprehension; השמים כסאי (HaShamayim Kis'i): The heavens are My throne; השפעה בפועל (Hashpa'ah BeFo'al): Actual influence; השתלשלות (Hishtalshelut): Chain of emanation; התחתון שאין תחתון למטה ממנו (HaTachton She'ein Tachton LeMata Mimenu): The lowest that has nothing lower than it; ואל זה אביט (Ve'el Zeh Abit): And to this I will look; ואתה קדוש יושב תהלות ישראל (VeAtah Kadosh Yoshev Tehilot Yisrael): But You are holy, enthroned upon the praises of Israel; ואתחנן (VaEtchanan): VaEtchanan; ובראשי חדשיכם (UVeRashei Chodsheichem): And on your new months; והארץ הדום רגלי (VeHa'aretz Hadom Raglai): And the earth is My footstool; ויקרא (Vayikra): Leviticus; וככה (VeChachah): And thus; ומהללים לשם תפארתך (UMehallelim LeShem Tifartecha): And we praise Your glorious name; ז"א (זעיר אנפין): Ze'ir Anpin; זהר (Zohar): Zohar; ח"א (חלק א'): Part 1; ח"ב (חלק ב'): Part 2; ח"ג (חלק ג'): Part 3; חי' יחידה (Chayah Yechidah): Soul levels - Chayah and Yechidah; חיות (Chiyut): Vitality; טעם ודעת (Ta'am VaDa'at): Reason and knowledge; יגאלנו (Yig'alenu): Will redeem us; יוליכנו קוממיות לארצנו (Yolichenu Komemiyut LeArtzenu): Will lead us upright to our land; יום ההולדת (Yom HaHuledet): Birthday; יושב ונמשך למטה (Yoshev VeNimshach LeMata): Sits and is drawn downward; יניקה לחיצונים (Yenikah LaChitzonim): Nourishment for external forces; ירושלים (Yerushalayim): Jerusalem; ישעי' (Yeshayahu): Isaiah; יתרו (Yitro): Yitro; כי תבואו אל הארץ ונטעתם כל עץ מאכל (Ki Tavo'u El HaAretz UNetatem Kol Etz Ma'achal): When you come to the land and plant every food tree; כפתיים (KeFetayim): Like simple ones; כתובות (Ketubot): Ketubot; כתר (Keter): Crown; לאסתכלא ביקרא דמלכא (Le'Istakla BiYekara DeMalka): To gaze upon the honor of the King; להוסיף לכם תבואתו (LeHosif Lachem Tevu'ato): To increase your produce; לו לעצמותו (Lo LeAtzmo): For His essence; לחם עוני (Lechem Oni): Bread of affliction; לית לה מגרמה כלום (Leit Lah MiGarmah Klum): She has nothing of her own; לית מחשבה תפיסא בי' כלל (Leit Machshavah Tefisa Bei Klal): No thought can grasp Him at all; למעליותא (LeMa'alyuta): Upward; לעילא מן שמשא (Le'eila Min Shamsha): Above the sun; לקו"ת (לקוטי תורה): Likutei Torah; לשבח ולהלל לשמים (LeShabeach ULeHalel LaShamayim): To praise and glorify Heaven; לשם תפארתך (LeShem Tifartecha): To Your glorious name; לשמו ית' (LiShmo Yitbarach): To His name, blessed be He; מאוס (Ma'us): Despised; מדרש (Midrash): Midrash; מדת המלכות (Midat HaMalchut): Attribute of Kingship; מודים אנחנו לך (Modim Anachnu Lach): We thank You; מולד הלבנה (Molad HaLevanah): Birth of the moon; מחשבה דיבור ומעשה (Machshavah Dibur UMa'aseh): Thought, speech, and action; מים רבים (Mayim Rabim): Many Waters; מלך המשיח (Melech HaMashiach): King Messiah; מלכות (Malchut): Kingship; מלכתחילה אַריבער (MileChatechilah Ariber): From the outset, over and above; מעלה (Ma'alah): Virtue/level; מעצמיות המדות (Me'Atzmiyut HaMidot): From the essence of the attributes; מקיפים (Makifim): Encompassing lights; מרז"ל (מאמר רבותינו זכרונם לברכה): Our sages of blessed memory; משה רבינו (Moshe Rabbeinu): Moses our teacher; משלי (Mishlei): Proverbs; נדרים (Nedarim): Nedarim; נה"י (נצח הוד יסוד): Netzach, Hod, Yesod; נטיעת אילן בארץ (Neti'at Ilan BaAretz): Planting a tree in the land; נעוץ תחלתן בסופן (Na'utz Techilatan BeSofan): Their beginning is embedded in their end; נצח הוד ויסוד (Netzach Hod VeYesod): Victory, Splendor, and Foundation; נקודה (Nekudah): Point; נר"נ (נפש רוח נשמה): Soul levels - Nefesh, Ruach, Neshamah; נתאוה הקב"ה להיות לו ית' דירה בתחתונים (Nit'aveh HaKadosh Baruch Hu Lihyot Lo Yitbarach Dirah BaTachtonim): The Holy One desired to have a dwelling in the lower worlds; סגול (Segol): Vowel point segol; סגולתא (Segolta): Cantillation mark segolta; סה"מ (ספר המאמרים): Book of Discourses; סיהרא (Sihra): Moon; סנה' (סנהדרין): Sanhedrin; ספירות (Sefirot): Divine emanations; ספר הערכים-חב"ד (Sefer HaArachim-Chabad): Book of Chabad Values; ספר יצירה (Sefer Yetzirah): Book of Formation; עני בדעת (Ani BaDa'at): Poor in knowledge; עצמות (Atzmus): Essence; ערלה (Orlah): Orlah; פ' חלק יסוד הג' (פרק חלק יסוד השלישי): Chapter Chelek, third principle; פיהמ"ש (פירוש המשניות): Commentary on the Mishnah; פיוט יגדל (Piyut Yigdal): Hymn Yigdal; פינחס (Pinchas): Pinchas; פירות האילן (Peirot HaIlan): Fruits of the tree; פנימיים (Penimiyim): Inner aspects; פרשתנו (Parshatenu): Our Torah portion; פתי יאמין לכל דבר (Peti Ya'amin LeChol Davar): The simple one believes everything; צו (Tzav): Tzav; קבלת עול (Kabalat Ol): Acceptance of the yoke; קדוש ומובדל (Kadosh UMuvdal): Holy and separate; קדושה (Kedushah): Holiness; קדושים (Kedoshim): Holy ones; קדש עצמך במותר לך (Kadesh Atzmecha BeMutar Lach): Sanctify yourself in what is permitted to you; קהלת (Kohelet): Ecclesiastes; קודש הילולים להוי' (Kodesh Hilulim LaHavayah): Holy praises to God; קול דודי הנה זה בא מדלג על ההרים מקפץ על הגבעות (Kol Dodi Hineh Zeh Ba Medaleg Al HeHarim Mekafetz Al HaGeva'ot): The voice of my beloved, behold he comes, leaping over mountains, skipping over hills; קוצו של יו"ד (Kotzo Shel Yud): Tip of the letter Yud; קטנות אבא (Katnut Abba): Smallness of Abba; קיום התומ"צ (Kiyum HaTaryag Mitzvot): Fulfillment of the 613 commandments; קליפות הטמאות (Kelipot HaTeme'ot): Impure husks; קפיצה ודילוג (Kefitzah VeDilug): Leaping and skipping; ר"ח (ראש חודש): New month; ראשי לשון רבים (Rashei Lashon Rabim): Heads in plural form; רגלים (Raglayim): Feet; רמב"ם (רבי משה בן מימון): Maimonides; ש"פ (שבת פרשת): Sabbath of the Torah portion; שה"ש (שיר השירים): Song of Songs; שוקיים (Shokayim): Legs; שייכות לספירות (Shayachut LaSefirot): Connection to the Sefirot; שמו"ר (שמות רבה): Exodus Rabbah; שמחת לבב (Simchat Levav): Joy of heart; שמים וארץ (Shamayim VaAretz): Heaven and earth; שמש (Shemesh): Sun; שנה החמישית (Shanah HaChamishit): Fifth year; שנה הרביעית (Shanah HaRevi'it): Fourth year; ת"ת (תפארת): Tiferet; תהלות ישראל (Tehilot Yisrael): Praises of Israel; תו"א (תורה אור): Torah Or; תוספות אור (Tosafot Or): Additional light; תורה ומצוות (Torah UMitzvot): Torah and commandments; תנה"י (תפארת נצח הוד יסוד): Tiferet, Netzach, Hod, Yesod; תפארת הוי' והדר גאונו (Tiferet Havayah VeHadar Ga'ono): The glory of God and His majestic splendor; תפארת שבתפארת (Tiferet SheBeTiferet): Tiferet within Tiferet; תפלה (Tefilah): Prayer; תקו"ז (תיק; תרל"ו (התרל"ו): 5636; תרל"ז (התרל"ז): 5637; תשבחות (Tishbachot): Praises; תשל"ו (התשל"ו): 5736;