בס"ד. מוצאי ש"פ חיי שרה, מבה"ח כסלו – בחדרו – ה'תשל"ח ואברהם זקן בא בימים גו'1, ומביא רבינו הזקן בתו"א בפרשתנו ד"ה2 להבין ענין מה שאמרו רז"ל3 יפה שעה אחת בתשובה ומעשים טובים בעולם הזה מכל חיי עולם הבא (ולפני הדרוש – שהוא "שייך לפסוק ואברהם זקן בא בימים") מאמר הזהר4 על הפסוק באינון יומין עילאין כו', שהם הלבושים דתורה ומצוות5 (תשובה ומעשים טובים) שעל ידם תוכל הנשמה ליהנות מזיו השכינה בעוה"ב. וענין זה שייך גם לימים כפשוטם6, שצריכים להיות כל הימים שלמים, היינו שכל יום יהי' מלא בעשיית מצוה (יומין עילאין). וידוע מאמר הבעל שם טוב7 "לא יניח שום יום מעשיית מצוה כו'". וזהו בא בימים, שאברהם אבינו עבד את עבודתו בכל יום ויום8, שכל ימיו היו יומין שלימין (ולא חסרין ח"ו), ועי"ז "בא בימים – באינון יומין עילאין"9. וידוע הדיוק בזה10, הרי העיקר הוא לבושי המצוות (יומין עילאין), ומה נוגע בזה ענין הימים (כפשוטם) שלא יניח שום יום מעשיית מצוה כו', הלא יוכל לעשות למחר שתי מצוות. דלכאורה גם כשעושה כמה מצוות במשך יום אחד יש לו אותו מספר המצוות כמו כשהי' מקיימם במשך כמה ימים11, וא"כ, מה נוגע שיקיים מצוה בכל יום דוקא, ועד שכאשר חסר לו יום אחד חסר לו לבוש12.ב) והנה מזה שמעלה זו דאברהם (בא בימים) בא בקרא לאחרי כו"כ מעלות שלו שבפסוקים שלפנ"ז, ועד שבכתוב זה גופא בתחילה הוא אומר ואברהם זקן ואח"כ מוסיף בא בימים, מובן שענין בא בימים הוא מעלה גדולה יותר גם מהמעלה דזקן. דהגם שואברהם זקן פי' שהי' בעילוי נפלא ביותר, וכמרז"ל13 שאמר לו הקב"ה לאברהם בא לבוש לבושי (דהקב"ה שנקרא14 עתיק יומין15) שנאמר ואברהם זקן, היינו שואברהם זקן היא מעלת אברהם מה שלובש לבוש הקב"ה כמו שהקב"ה הוא בבחי' עתיק יומין, הנה בא בימים נעלה עוד יותר. וצריך להבין מהו גודל העילוי דבא בימים, לבושי המצוות [ובפרט בהענין דעשיית מצוה בכל יום דוקא, הגם שאינו מתוסף עי"ז במספר המצוות], ועד שזה נעלה יותר מענין (ואברהם) זקן שהוא בחי' (הלבוש ד)עתיק יומין16.ג) ויובן זה בהקדים ביאור הידוע17 בזה שהנשמה צריכה להלבושים דתורה ומצוות בכדי שתוכל ליהנות מזיו השכינה, כי להיות שהנשמה היא נברא [וכמבואר בכ"מ שהנשמה היא כמו שאלקות נעשה בבחי' נברא18, ועד שהדביקות שלה באלקות היא דביקות בלתי ניכרת19] וא"א לנברא להשיג שום השגה באוא"ס ב"ה, לכן בכדי שתוכל הנשמה ליהנות מזיו השכינה שהוא הארה מאוא"ס ב"ה [ובפרט לחזות בנועם הוי'20], צריכה היא ללבושים. וכמשל אור גדול [ביותר, וכמו אור השמש, בחי' שמש הוי'] שאין יכולים להביט בו, וע"י המסך (שהוא כמו לבוש) יכולים לקבל [ולקלוט] את האור.והנה ידוע21 שכל ממוצע המחבר ב' דברים, צ"ל כלול משניהם. ומזה מובן גם בענין הלבושים דתומ"צ [שהם כמו ממוצע המחבר בחי' זיו השכינה (שהוא הארה מאוא"ס הבל"ג) עם הנשמה (שהיא נברא ובע"ג)], שיש בהם מב' הענינים. דשרשם (של התומ"צ) הוא מרצה"ע וחכמתו ית' שהם מיוחדים בו ית' (שהוא22 וחכמתו ורצונו אחד) – ענין הבל"ג [ועד שרצה"ע וחכמתו ית' (שרש התומ"צ) הם למעלה גם מבחי' זיו השכינה23], וע"י שירדו למטה בעוה"ז הגשמי ציצית בצמר גשמי ותפילין בקלף גשמי וכן בכל המצוות [ועד"ז הוא גם בתורה שנתלבשה בשכל אנושי, ועד בטענות של שקר, ונתלבשה בדיו על הספר24] הם בבחי' מדידה והגבלה ועד להמדידה והגבלה דעוה"ז הגשמי שאין תחתון למטה ממנו25, הנה ע"י ב' ענינים אלו שבתומ"צ [ענין הבל"ג שבהם מצד שרשם, וענין הגבול שבהם מצד ירידתן למטה] הם נעשים לבוש וממוצע המחבר את הנשמה שהיא נברא ובע"ג (וכמו שהיא מלובשת בגוף גשמי) עם בחי' זיו השכינה ועד עם בחי' נועם הוי' שלמעלה מכל מדידה והגבלה26.ד) והנה מצד ההתלבשות דתומ"צ בעניני עוה"ז הגשמי שהוא רובו ככולו רע27, צריך לנקותן מכל פסולת הנופל בהן28, וכמו בלימוד התורה, שמצד זה שהתורה נתלבשה בשכל אנושי ובענינים גשמיים הרי אפשר29 שהלימוד שלו יהי' שלא לשמה ועד לדרגא הכי תחתונה בשלא לשמה, ועד"ז במצוות30. וזהו מה שהלבושים דתומ"צ צריכים לרחיצה וכיבוס, שיהי' לבושים נקיים וכו' (ואפילו לא יהיו באופן דמלבושי אגאלתי31), בדוגמת לבוש הגשמי שבכדי שיהי' זך ונקי צריך לרחוץ ולכבס אותו27. [וגם לאחרי שהאדם מכבס את הלבושים דתומ"צ שיהיו נקיים מכל פסולת כו', בכדי שיעלו למעלה, צריכים הם להזדכך ע"י המלאכים, דגפיף להון ונשיק להון32. והענין הוא דהנה כתיב33 אין צדיק בארץ אשר יעשה טוב ולא יחטא, שמפני שהאדם נמצא בארץ בעוה"ז הגשמי לכן יש בו חטא, חטא מל' חסרון34 (עכ"פ). והגם שהחטא (החסרון) הוא לא באשמתו ח"ו, שהרי ועמך כולם צדיקים35, כי אם כמ"ש36 נורא עלילה על בני אדם שרצון הקב"ה הוא שבנ"א נמצא בעולם כזה [ובדוגמת37 מלך ששלח את בנו למדינה רחוקה בכדי להראות את חכמת בנו שגם במדינה הרחוקה יכיר את האמת, בחי' ואמת הוי' לעולם38], אעפ"כ, מכיון שבפועל יש בו (חטא מל') חסרון, וגם התומ"צ שלו אינם בשלימות, וכמ"ש אין צדיק בארץ אשר יעשה טוב ולא יחטא, שהחסרון (יחטא) הוא גם בהתומ"צ (ביעשה טוב) שלו, לכן בכדי שהתומ"צ שלו יעלו למעלה, צריך הוא לסיוע המלאכים].ה) והנה זה מה שהתומ"צ שבעוה"ז הגשמי צריכים וזקוקים לסיוע המלאכים הוא לא רק מפני שעוה"ז הגשמי הוא רובו ככולו רע, אלא (גם39) מצד הגשמיות דעוה"ז40. שלהיותו גשמי הוא באין ערוך לעולמות העליונים (הרוחניים). וע"ד הידוע בנוגע לנשמת האדם, שאפילו צדיק גמור כשעולה לג"ע צריך טבילה בנהר דינור בכדי לשכוח על חיזו דהאי עלמא, כי מצד האין ערוך דעוה"ז הגשמי לג"ע הרי אפילו מקצת מעניני עוה"ז מונע מלעלות לג"ע41 [ובדוגמת העליות שבדרגות דג"ע שמגעה"ת לגעה"ע וכו', שמכיון שהעליות הם באין ערוך, צריך להיות תחילה ביטול ההשגה דגעה"ת40. וכידוע המשל מענין השגת השכל, שבכדי לבוא להשגה עליונה שבאין ערוך להשגה הקודמת (אע"פ שגם השגה העליונה היא בעוה"ז הגשמי) צריך להיות תחילה ביטול השגה הקודמת. וכמו ר"ז כי סליק לארעא דישראל יתיב42 מאה תעניתא (או מ' תעניות43) לשכוח תלמוד בבלי בכדי שיוכל ללמוד תלמוד ירושלמי44], עד"ז הוא גם בנוגע להתומ"צ של האדם, שמצד היותן מלובשות בענינים גשמיים, צ"ל תחלה שיזדככו ויתפשטו מגשמיותן ע"י המלאכים.ו) ויש לומר בדרך אפשר דהגם שהזדככות התומ"צ והעלאתן למעלה נעשה ע"י המלאכים, מ"מ, מכיון שתכלית השלימות דכל ענין הוא כאשר הוא נעשה ע"י עבודת האדם (ולכן אדם רוצה בקב שלו דוקא45), לכן גם ענין הזדככות התומ"צ, ההתחלה בזה הוא ע"י עבודת האדם. וזהו מה שאיתא בתו"א46 שכיבוס וזיכוך התומ"צ הוא ע"י עבודת התפלה, שהכוונה בזה היא (לא רק שע"י התפלה הוא מנקה את התומ"צ מכל פסולת, שלא יהיו באופן דשלא לשמה וכיו"ב, כי אם), שע"י התפלה נעשה גם (התחלת47 ה)זיכוך שלהם, מה שמזדככות מגשמיותן ועולות למעלה. דהנה תפלה היא סולם מוצב ארצה וראשו מגיע השמימה48, היינו שהתפלה היא מקשרת את ב' הקצוות דארץ ושמים (מטה ומעלה49), ובפרט ע"פ הידוע50 שארצה (בתוס' ה') הוא מדריגה היותר תחתונה שבארץ הלזו הגשמית גופא, ושמימה (בתוס' ה') הוא מדריגה היותר נעלית שבשמים (שמי השמים), והשמימה (בתוס' ה' גם בתחילה) הוא למעלה גם משמימה. וזהו סולם מוצב ארצה וראשו מגיע השמימה, שע"י התפלה "יוכל להיות עליית גם (האדם) הנמצא ארצה במדריגות היותר תחתונות שבארץ הלזו הגשמית להשמימה להמדרגות היותר נעלות ונפלאות"51. הנה כמו שהתפלה פועלת בהאדם, שגם כשהוא נמצא ארצה יכול הוא להתעלות להשמימה (אלא שצ"ל גם סיוע המלאכים דחביק לה כו'), עד"ז פועלת היא גם בכל עניני האדם52 ובפרט בהתומ"צ53 שלו, שע"י ד' השליבות דתפלה (שהם כנגד ד' עולמות) עולות הן מעולם לעולם, ועד שהן עולות בבחי' השמימה שלמעלה מהעולמות, ועד שהן עולות למהותו ועצמותו ית' ממש.ז) וזהו אחד הביאורים בהשייכות דלבושי המצוות לענין הימים (כפשוטם), כי עליית המצוות הוא ע"י התפלה, והתפלה הרי היא "ענין עבודת היום" [כמובן גם ממרז"ל54 תפלות כנגד תמידין תקנום, עולת תמיד העשוי' בכל יום, שנים ליום55], שהתפלה בכל יום מבררת ומעלה את הניצוצות שנתחדשו ביום זה56, לכן המצוות [שעלייתן הוא ע"י התפלה] זקוקים ל"עבודת היום"57.אמנם ביאור זה מבאר רק השייכות דמצוות לימים. אבל עדיין אינו מובן ההכרח לעשיית המצוות בכל יום דוקא, דלכאורה, גם כשיחסיר יום אחד ולמחר יעשה שתי מצוות, יזדככו המצוות ע"י התפלה דיום המחרת. ואין לומר שהתפלה יכולה לזכך ולהעלות רק המצוות השייכות ליום זה, דאין כל טעם לחילוק זה. ועוד דמכיון דיש ענין התשלומין (ביום שלאח"ז, בתפלה הסמוכה לה)58 "ואין אומרים כיון שעבר יומו בטל קרבנו"59, ועד ש(בנוגע לכוונת התפלה) תפלה אחת מלוקטת מתפלות כל השנה מעלית את התפלות דכל השנה60, משמע מזה גם בנוגע לעליית המצוות שע"י התפלה, שהתפלה מעלית גם המצוות דיום הסמוך וכו'. וסמוכין לדבר – התפלות דשבת שהן מעלות התפלות של כל ימי החול עם כל התורה ומע"ט שנכללו בהן61.ח) אך הענין הוא, דהנה ידוע שהתכלית דתומ"צ הוא לפעול בירור וזיכוך בעוה"ז הגשמי. דזהו מה שתורה לא בשמים היא62, וכל התורה ניתנה לעשות שלום בעולם63, ועאכו"כ מצוות שלא ניתנו אלא לצרף בהן את הבריות64. ועד שמצות צדקה היא שקולה כנגד כל המצוות (ונקראת בשם מצוה סתם), כי התכלית דמצוות [וכן התכלית דירידת הנשמה למטה] שהוא [לא בשביל הנשמה כ"א] בכדי לתקן את הגוף ונה"ב וחלקו בעולם, נשלם ע"י מצות הצדקה (יותר מאשר ע"י שאר כל המצוות), כמבואר בתניא65. וזהו66 שצריך להיות יומין שלימין דוקא, שבכל יום ויום צריך להיות קיום מצוה, כי מכיון שגדר העולם הוא מקום וזמן67, הרי מובן שהתומ"צ (שתכליתם הוא לתקן את העולם) צריכים לתקן גם את הזמן. ולכן מוכרח שבכל יום תהי' עשיית מצוה (הגם שגם כשחסר לו יומא חדא יכול הוא לעשות את הלבוש ע"י שיקיים מחר ב' מצוות), כי בכדי לתקן את הימים68 (הזמן) גופא צריך להיות כל69 יומא ויומא עביד עבידתי'.ט) וזהו ואברהם זקן בא בימים, שלאחרי שואברהם זקן הוא גם בא בימים שהוא מעלה גדולה יותר גם מהמעלה דזקן. דהנה הכוונה האמיתית בהתהוות העולמות (בבחי' עצמות א"ס) היא מה שנתאוה הקב"ה להיות לו ית' דירה בתחתונים דוקא70. וכוונה זו נשלמת ע"י עבודת האדם, אתם קרויין אדם71, שהאדם דוקא יכול להשלים כוונה זו. וזהו שנקרא בשם אדם, ע"ש ב' הקצוות שהוא אדמה לעליון72 ושהוא נוצר מן האדמה73, שגופו נעשה מהאדמה עצמה74 ובאופן שהי' תחילה דומם בפ"ע (בלי שום נפש חיונית בתוכו) וכמ"ש75 גלמי ראו עיניך (ולא כגוף הצומח והחי)76, כי גם ענין זה שבתואר אדם (על שם האדמה) מורה על מעלתו77, שהוא מברר מתקן ומעלה גם את הדומם שהוא תחתון ביותר שאין תחתון למטה ממנו. ומעלה זו שבו באה בפועל ע"י העבודה דבא בימים דוקא. שע"י העבודה דזקן (עצמה), אף שגם עי"ז בירר ותיקן את חלקו בעולם (מקום), מ"מ, מכיון שלא תיקן עדיין את הזמן, הרי לא השלים עדיין הכוונה דדירה בתחתונים. ולכן הגם שעבודה זו מגעת בבחינת עתיק יומין, שהיא בהעתקה (והבדלה) מבחי' יומין, אין זה תכלית השלימות. משא"כ ע"י העבודה דבא בימים78, כשעובד לתקן את הימים, ועד דאת מספר ימיך אמלא79 מספר מלשון אבן ספיר (וכמ"ש בתו"א80 שמספר ימיך הוא כמו השמים מספרים81 שפירש בזהר82 מנהרין ומנצצין וספירין), היינו שהאדם מאיר את הימים (הזמן) באור התורה והמצוות, עי"ז הוא משלים הכוונה דדירה בתחתונים (בהתחתון שבעולם הזה גופא83), שזה (השלמת כוונה זו) הוא תכלית שלימות מעלת האדם, כנ"ל.

=== FOOTNOTES ===

* ) יצא לאור בקונטרס מוצאי ש"פ חיי שרה – ה'תשל"ח, "ג' כסלו ה'תשל"ח".1) פרשתנו כד, א.2) טז, א. וראה תו"א משפטים עו, ג. עט, ב.3) אבות פ"ד מי"ז.4) ראה זח"א רכד, א. וראה שם קכט, א הלשון "יומין עילאין".5) באגה"ק ובתו"א מקץ שבהערה 17 [וכן בתו"א ח"ש שם (בתחילת הענין)] שהמצוות הם לבושים. אבל בתו"א משפטים עט, ב (וראה גם תו"א ח"ש בהמשך הענין – נעתק לקמן ס"ג): לבושי התורה והמצוות – בפרטיות יותר. וראה תניא ספ"ה. אוה"ת משפטים ע' א'רסו.6) כ"ה בתו"א משפטים שם.7) צוואת הריב"ש בתחלתה.8) ראה זח"א קכט, א: ולא אתקריב אברהם ביומא חדא או בזמנא חדא אלא עובדוי קריבו לי' בכל יומוי כו'.9) לשון הזהר שם.10) אוה"ת שבועות ע' צא. בלק ע' תתקמח. פינחס ע' א'קצט. וראה גם אוה"ת לתהלים ע' תקכז.11) באוה"ת וארא ע' קכ: "וצריך לסגל תורה ומצוות אפילו מצוה אחת כמה פעמים במספר הימים אשר נתנו לו מן השמים כפי שיעור הלבושים הצריכים לפי שרש נשמתו .. כי מאחר שיש לו פנאי כו'".והשאלה שבפנים (ממקומות שבהערה הקודמת) "הלא יוכל לעשות למחר שתי מצוות" – כי מהלשון "יומין שלימין" מוכח דמה שצריך לעשות מצוה בכל יום (כתורת הבעש"ט המובאה בפנים) הוא גם כשאין לו פנאי (במשך ב' הימים) לעשות יותר מב' מצוות, שאין נפק"מ במספר המצוות.12) "ודוחק לומר דמיירי בביטול מ"ע התלויות בו ביום כמו ק"ש כו', (ועוד?) דא"כ מלבד מה שחסר הלבוש הרי פגם ג"כ בביטול המצוה וצריך תשובה" (אוה"ת בלק שם).13) ב"ר ספנ"ח.14) דניאל ז, ט.15) מ"כ לב"ר שם (הובא באוה"ת פרשתנו תשעט, א). וראה גם פרש"י לב"ר שם. ובהגהות הרד"ל שם מביא מילקוט "דכתיב עתיק יומין יתיב".16) ובפרט לפי מ"ש בתו"א מקץ לג, ב, שעתיק יומין הוא "נעתק ונבדל מבחי' היומין שהם הלבושים הנעשים מהמצוות".17) ראה בכ"ז אגה"ק סכ"ט. תו"א מקץ לב, ד ואילך. וראה גם תו"א פרשתנו שבהערה 2.18) ראה ביאוה"ז לאדהאמ"צ (קטו, ב) ולהצ"צ (ע' תקמח). המשך תרס"ו ע' תנט. ס"ע תע.19) דנוסף לזה שהכלים דאצילות (שרש הנשמות) הם בדביקות בלתי ניכרת, הנה גם הדביקות דנשמות בהכלים היא בלתי ניכרת (ראה המשך תער"ב ח"א ריש ע' קע).20) אגה"ק שם.21) ראה לקו"ת שה"ש ח, א. המשך תער"ב ח"א ע' שצו. סה"מ ה'ש"ת ד"ה עוטה אור כשלמה. ובכ"מ.22) שעהיוה"א פ"ח.23) תו"א פרשתנו טז, סע"א. וראה הגהות הצ"צ לשם (אוה"ת פרשתנו תשפו, סע"ב).24) ראה תניא פ"ד. וזהו "התלבשות" יותר מזה שמתלבשת בטענות של שקר, כי ההתלבשות דתורה בטענות של שקר היא רק מה שהתורה דנה בזה, "ולשון התלבשות הוא רק שם המושאל בלבד" (ד"ה ויאמר משה תש"ד ס"כ); משא"כ בהתלבשותה "בדיו על הספר עשרים וארבעה ספרים שבתורה נביאים וכתובים", הרי בתושב"כ נוגע דיני הדיו והקלף.25) תניא פל"ו.26) בכל הבא לעיל – ראה תו"א (פרשתנו ופ' מקץ) שבהערה 17.27) תניא פ"ז (יא, ב).28) תו"א משפטים עו, א.29) ראה קונטרס עה"ח פי"א.30) ראה אוה"ת לתהלים שם, שענין כיבוס הלבושים הוא "דאל"כ י"ל הם מטונפים שיש מצוה שלא לשמה".31) ישעי' סג, ג. אוה"ת לתהלים שם.32) ראה זח"א כג, ב. ח"ב רא, ב. תו"א מקץ מג, סע"א ואילך. סידור רעג, ב.33) קהלת ז, כ.34) לקו"ת מטות פב, א. נצבים נא, א. ד"ה על כן יאמרו המושלים תרצ"א בתחלתו (סה"מ קונטרסים ח"א קצא, ב. סה"מ תרצ"א ע' שיז). ובכ"מ.35) ישעי' ס, כא.36) תהלים סו, ה. תנחומא וישב ד. וראה תו"ח תולדות יג, א ואילך.37) ראה המשך תרס"ו ס"ע שפ ואילך.38) תהלים קיז, ב.39) ראה תניא פ"מ (נד, ב), שעוה"ז הוא עולם השפל בב' בחינות: (א) ש"ההארה שבו מצומצמת מאד עד קצה האחרון ולכן הוא חומרי וגשמי". (ב) שהארה זו גופא "היא בלבושים ומסכים רבים כו'".40) וע"ד המבואר בתניא שם בנוגע ל"אותיות הקדושות של דברי תורה ותפלה", ש"מאחר שהקול והדיבור הוא גשמי" – העלאתן למעלה היא דוקא ע"י הכוונה המתלבשת בהם – אף ששתיהן (האותיות והכוונה) שוות בזה שאינן בבחי' הסתר.41) תו"א מקץ לא, סע"א. המשך תרס"ו ע' טו. ובכ"מ.42) ב"מ פה, א.43) גירסת הרש"ל שם, ועוד – ראה דק"ס שם.44) המשך תרס"ו שם. המשך תער"ב ח"ב ע' א'נ ואילך.45) ב"מ לח, א.46) משפטים עו, א. שם, ג. דרמ"צ פג, א.47) שלכן, גם העלאת התפלה היא ע"י המלאכים (מקומות שבהערה 32).48) ויצא כח, יב. זח"א רסו, ב. זח"ג שו, ב. תקו"ז תי' מה.49) שהם לא רק רחוקים זמ"ז אלא גם הפכים (ד"ה זה היום תרצ"ד ספ"א – סה"מ קונטרסים ח"ב שיט, א).50) ד"ה זה היום שם.51) לשון כ"ק מו"ח אדמו"ר בד"ה זה היום הנ"ל רפ"ב.52) ראה ד"ה זה היום שם ספ"ב (סה"מ שם שיט, ב): דע"י אותיות התפלה הוא ההעלאה של כל הענינים דארצה שהם עפ"י התורה.53) ראה לקו"ת יו"כ סח, ב (הובא באוה"ת לתהלים שם) ש"מלאכי אלקים" (שעולים בהסולם דתפלה) הם המצוות.54) ברכות כו, ב.55) פינחס כח, ג.56) תו"א מקץ לח, ג.57) אוה"ת לתהלים שם.58) או"ח סי' קח.59) שו"ע אדה"ז שם ס"ב.60) תניא בקו"א ד"ה להבין מ"ש בשער היחודים (קנד, ב).61) לקו"ת בהר מא, א.62) ב"מ נט, ב.63) רמב"ם סוף הל' חנוכה.64) ב"ר פמ"ד, א.65) פל"ז (מח, ב).66) אוה"ת משפטים ע' א'קכב. שבועות ע' צא. בלק ס"ע תתקמח. פינחס ע' א'קצט. וראה בארוכה לקו"ש ח"ד ע' 1194.67) שעהיוה"א פ"ז (פב, רע"א). וע"פ מ"ש בתורת לוי"צ למסכת מדות (ריש ע' רעג), שמקום הוא בז"א וזמן הוא במלכות – עיקר הענין דדירה בתחתונים שאין תחתון למטה ממנו הוא בבירור ותיקון הזמן.68) ומה שעיקר ההדגשה הוא על הימים (וראה תורת הבעש"ט שבתחילת המאמר) – הוא (כמבואר בלקו"ש שם) לפי שבהם הוא עיקר ההתחלקות דזמן, כמרז"ל (נזיר ז, א) "יומי מפסקי מהדדי". ולהעיר מאוה"ת בלק שם ואילך.69) ע"פ לשון הזהר – ח"ג צד, ב.70) המשך תרס"ו ע' תמו.71) יבמות סא, א.72) של"ה כ, ב. שא, ב. ובכ"מ.73) ב"ר פי"ז, ד.74) והיינו , שהצומח והחי נבראו ממאמר אלקי (תדשא הארץ, תוצא הארץ), משא"כ "גופו של אדה"ר לא נברא ע"י מאמר אלקי .. כשאר כל הברואים .. אלא רק צבר עפרו .. ועשה בו צורה גשמית שלא ע"י מאמר כלל וכלל". ומ"ש נעשה אדם – "פשוטו מורה שלא ע"י מאמר זה נעשה אלא כמ"ש צבר עפרו ועשאו גולם תחילה בלי מאמר כלל" (תו"ח בראשית יט, ב).75) תהלים קלט, טז. וראה סנהדרין לח, סע"א ואילך.76) תו"א בראשית ג, ד ואילך. תו"ח שם יח, ד ואילך. ובכ"מ.77) ד"ה זה היום השי"ת פ"ב (סה"מ ה'תש"י ע' 97-96).78) והא שמבואר בתו"א מקץ לג, ב (נעתק לעיל הערה 16) שעתיק יומין הוא נבדל מבחי' היומין שהם הלבושים הנעשין מהמצוות – יש לומר, שהכוונה שם היא לענין המצוות (מצד עצמם), אבל לא לענין בירור הזמן שנעשה עי"ז. ולהעיר מזה שמסיים בתו"א שם: אך ע"י בירור נה"ב כו'. ועצ"ע.79) משפטים כג, כו.80) משפטים עט, ריש ע"ג.81) תהלים יט, ב.82) ח"ב קלו, ב. ונתבאר בארוכה בסידור קעח, סע"א ואילך. פיה"מ לאדהאמ"צ פ"ט ואילך.83) ראה לעיל הערה 67.

=== GLOSSARY ===

א"א (Efshar): Impossible/It's impossible; אברהם אבינו (Avraham Avinu): Abraham our forefather; אוא"ס ב"ה (Or Ein Sof Baruch Hu): Infinite Light, Blessed be He; אור גדול (Or gadol): Great light; אור השמש (Or hashemesh): Light of the sun; אין צדיק בארץ אשר יעשה טוב ולא יחטא (Ein tzadik ba'aretz asher ya'aseh tov velo yecheta): There is no righteous person on earth who does good and does not sin; אין תחתון למטה ממנו (Ein tachton lematah mimenu): There is nothing lower than it; אלא (Ela): But; אלקות (Elokut): Divinity; אפילו (Afilu): Even; באופן (Be'ofan): In the manner; באין ערוך (Be'ein erech): Incomparable; באינון יומין עילאין (Be'inun yomin ila'in): In those supernal days; באשמתו ח"ו (Be'ashmato chas veshalom): Through his fault, God forbid; בגוף גשמי (Beguv gashmi): In a physical body; בדיו על הספר (Bedyo al hasefer): In ink on the book; בחדרו (Bechadro): In his room; בחי' (Bechinat): Aspect of; בטענות של שקר (Beta'anot shel sheker): In false claims; ביאור הידוע (Be'ur hayadu'a): Known explanation; ביטול (Bitul): Nullification; בכדי (Kedei): In order; בלתי ניכרת (Bilti nikeret): Imperceptible; במדינה רחוקה (Bimdina rechokah): In a distant land; במספר המצוות (Bemispar hamitzvot): In the number of commandments; בנ"א (Bnei Adam): Mankind; בנהר דינור (Benahar dinur): In the river of fire; בס"ד (Besiyata Dishmaya): With the help of Heaven; בע"ג (Ba'al Gevul): Limited/bounded; בעל שם טוב (Ba'al Shem Tov): The Ba'al Shem Tov; בפועל (Befo'al): In actuality; בפרט (Bifrat): Especially; בפרשתנו (Beparshateinu): In our Torah portion; בצמר גשמי (Betzemer gashmi): In physical wool; בקלף גשמי (Biklaf gashmi): In physical parchment; בשכל אנושי (Besechel enoshi): In human intellect; בשלימות (Bishleimat): In completeness; בתחילה (Bitchilah): Initially; גודל העילוי (Godel ha'iluy): Greatness of the elevation; גופא (Gufa): Itself; גם (Gam): Also; גפיף להון ונשיק להון (Gafif lehon venashik lehon): Embraces them and kisses them; ד"ה (Dibur HaMatechil): Opening words; דביקות (Devekut): Attachment/cleaving; דוגמת (Dugmat): Example of; דוגמת (Dugmat): Example; דיוק (Diyuk): Precise analysis; דרגא הכי תחתונה (Darga hachi tachtonah): The lowest level; דרגות (Deragot): Levels; ה'תשל"ח (5738): Hebrew year 5738; האין ערוך (Ha'ein erech): The incomparability; האמת (Ha'emet): The truth; הארה (Ha'arah): Illumination; הבל"ג (HaBilti Mugbal): The Unlimited; הגם (Hagam): Although; הגשמיות (Hagashmiyut): The physicality; ההשגה (Hahashagah): The comprehension; הלבוש (Halevush): The garment; המדידה והגבלה (Hamedidah vehagbalah): The measurement and limitation; המחבר (Hamechaber): That connects; המלאכים (Hamal'achim): The angels; הנופל בהן (Hanofal bahen): That falls into them; העליות (Ha'aliyot): Ascensions; הענין (Ha'inyan): The matter; הקב"ה (HaKadosh Baruch Hu): The Holy One, Blessed be He; הקדים (Hikdim): Preceded; הרוחניים (Haruchaniyim): Spiritual; השגה (Hasagah): Comprehension; השגה; השגת השכל (Hasagat hasechel): Intellectual comprehension; התלבשות (Hitlabshut): Clothing/embodiment; ואברהם זקן בא בימים (Ve'Avraham zaken ba bayamim): And Abraham was old, advanced in days; ואח"כ (Ve'achar kach): And afterwards; ואמת הוי' לעולם (Ve'emet Havayah le'olam): And the truth of God is forever; וחכמתו ורצונו אחד (Vechochmato u'rtzono echad): He and His wisdom and will are one; ועד"ז (Ve'al derech zeh): And similarly; ועמך כולם צדיקים (Ve'amcha kulam tzadikim): And your people are all righteous; זהר (Zohar): The Zohar; זיו השכינה (Ziv HaShekhinah): Radiance of the Divine Presence; זך ונקי (Zach venaki): Pure and clean; זקוקים (Zekukim): Need; זקן (Zaken): Old/elder; חטא (Chet): Sin; חיזו דהאי עלמא (Chizu dehai alma): The vision of this world; חיי שרה (Chayei Sarah): Life of Sarah; חכמת בנו (Chochmat beno): Wisdom of his son; חכמתו ית' (Chochmato Yitbarach): His wisdom, blessed be He; חסרין (Chaserin): Deficient; טבילה (Tevilah): Immersion; יומין עילאין (Yomin ila'in): Supernal days; יומין שלימין (Yomin sheleimin): Complete days; יכיר (Yakir): Will recognize; ימים כפשוטם (Yamim kipshutam): Days in their simple meaning; יעלו למעלה (Ya'alu lema'alah): Ascend above; יעשה טוב (Ya'aseh tov): Does good; יפה שעה אחת בתשובה ומעשים טובים בעולם הזה מכל חיי עולם הבא (Yafah sha'ah achat biteshuvah uma'asim tovim ba'olam hazeh mikol chayei olam haba): Better is one hour of repentance and good deeds in this world than all the life of the World to Come; ירדו למטה (Yardu lematah): Descended below; ירידתן למטה (Yeridatan lematah): Their descent below; כ"מ (Kamah mekomot): Many places; כו"כ (Kamah v'Kamah): So many; כידוע (Kayadu'a): As is known; כלול (Kalul): Included; כמ"ש (Kemah shekatuv): As it is written; כמבואר (Kemevo'ar): As explained; כמרז"ל (Kemah she'amru Razal): As our Sages said; כסלו (Kislev): Hebrew month of Kislev; כתוב (Katuv): Scripture; כתיב (Katib): It is written; לא יניח שום יום מעשיית מצוה (Lo yani'ach shum yom me'asiyat mitzvah): Should not leave any day without performing a commandment; לא רק (Lo rak): Not only; לאחרי (Le'acharei): After; לבוש (Levush): Garment; לבוש הגשמי (Levush hagashmi): Physical garment; לבוש לבושי (Levush levushai): Wear my garments; לבושי המצוות (Levushei HaMitzvot): Garments of the commandments; לבושים (Levushim): Garments; לבושים נקיים (Levushim neki'im): Clean garments; לגעה"ע (Legan Eden HaElyon): To the Upper Garden of Eden; להביט (Lehabit): To look; להזדכך (Lehizdakech): To be purified; להיות (Lihyot): To be; להיותו גשמי (Lihyoto gashmi): Being that it is physical; להלבושים (Lalevushim): To the garments; להראות (Lehar'ot): To show; לחזות בנועם הוי' (Lachazot beno'am Havayah): To behold the pleasantness of God; ליהנות (Lehanot): To benefit; לימוד התורה (Limud haTorah): Torah study; למעלה (Lema'alah): Above; למעלה מכל מדידה והגבלה (Lema'alah mikol medidah vehagbalah): Above all measurement and limitation; לנקותן (Lenakotam): To clean them; לסיוע המלאכים (Lesiyu'a hamal'achim): To the assistance of the angels; לקבל (Lekabel): To receive; לקלוט (Liklot): To absorb; לרחוץ ולכבס (Lirchotz ulechabes): To wash and launder; לשכוח (Lishko'ach): To forget; מבה"ח (Mibeit HaChag): From the house of celebration; מגעה"ת (Migan Eden HaTachton): From the Lower Garden of Eden; מדידה והגבלה (Medidah vehagbalah): Measurement and limitation; מונע (Mone'a): Prevents; מוסיף (Mosif): Adds; מוצאי ש"פ (Motzaei Shabbat Parshat): Saturday night after Sabbath of Torah portion; מיוחדים (Meyuchadim): United; מכבס (Mechabes): Launders; מכיון (Mikivan): Since; מל' (Milashon): From the word; מל' חסרון (Milashon chesaron): From the word deficiency; מלבושי אגאלתי (Milvushei agalti): My exalted garments; מלובשת (Melubeshet): Clothed; מלעלות (Me'alot): From ascending; ממוצע (Memutza): Intermediary; ממוצע המחבר (Memutza hamechaber): Intermediary that connects; מסך (Masach): Screen; מעלה (Ma'alah): Level/virtue; מעלות (Ma'alot): Virtues/levels; מצוות (Mitzvot): Commandments; מקצת (Miktzat): Some; משל (Mashal): Parable/analogy; משניהם (Mishneihem): From both of them; מתוסף (Mitosaf): Added; נברא (Nivra): Created; נועם הוי' (No'am Havayah): Pleasantness of God; נורא עלילה על בני אדם (Nora alilah al bnei adam): Awesome is the deed upon mankind; נמצא בארץ (Nimtza ba'aretz): Found on earth; נעלה (Na'aleh): Elevated; נעשה (Na'aseh): Becomes; נשמה (Neshamah): Soul; נשמת האדם (Nishmat ha'adam): Soul of man; נתלבשה (Nitlabshah): Clothed itself; ע"ד הידוע (Al derech hayadu'a): According to what is known; עבודה (Avodah): Divine service; עוה"ב (Olam Haba): World to Come; עוה"ז הגשמי (Olam hazeh hagashmi): This physical world; עולה לג"ע (Oleh legan eden): Ascends to Garden of Eden; עולם הבא (Olam Haba): The World to Come; עולם הזה (Olam Hazeh): This world; עולמות העליונים (Olamot ha'elyonim): Upper worlds; עילוי נפלא (Iluy nifla): Wondrous elevation; עכ"פ (Al kol panim): At least; ענין הבל"ג (Inyan habilti mugbal): The aspect of the unlimited; ענין הגבול (Inyan hagvul): The aspect of limitation; עניני עוה"ז הגשמי (Inyenei olam hazeh hagashmi): Matters of this physical world; עשיית מצוה (Asiyat mitzvah): Performing a commandment; עתיק יומין (Atik Yomin): Ancient of Days; פסולת (Pesolet): Waste/refuse; פסוקים (Pesukim): Verses; צדיק גמור (Tzadik gamur): Complete righteous person; ציצית (Tzitzit): Fringes; צריכה (Tzrichah): Needs; קרא (Kra): Biblical verse; רבינו הזקן (Rabbeinu HaZaken): The Alter Rebbe; רובו ככולו רע (Rubo kechulo ra): Mostly entirely evil; רז"ל (Razal): Our Sages of blessed memory; רחיצה וכיבוס (Rechitzah vechibus): Washing and laundering; רצה"ע (Ratzon Elyon): Supreme Will; רצון הקב"ה (Ratzon HaKadosh Baruch Hu): Will of the Holy One, Blessed be He; שלא לשמה (Shelo lishmah): Not for its own sake; שלפנ"ז (Shelifnei zeh): That came before this; שמש הוי' (Shemesh Havayah): Sun of God; שרשם (Shorsham): Their root; תו"א (Torah Or): Torah Or; תומ"צ (Torah u'Mitzvot): Torah and commandments; תורה ומצוות (Torah u'Mitzvot): Torah and commandments; תפילין (Tefillin): Phylacteries; תשובה ומעשים טובים (Teshuvah uma'asim tovim): Repentance and good deeds;