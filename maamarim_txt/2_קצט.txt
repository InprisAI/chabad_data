בס"ד. מוצאי ש"פ וישב, מבה"ח טבת – בחדרו – ה'תשל"חשלום רב לאוהבי תורתך וגו'1, ומדייק כ"ק מו"ח אדמו"ר במאמרו ד"ה זו [דש"פ וישב תש"ד2, שבהמשך להמאמר ד"ה פדה בשלום די"ט כסלו תש"ד3], מהו"ע שלום רב, שמזה מובן שיש שלום סתם [ובלשון המאמר שם – שלום מעט4] ושלום רב. וגם מהו לאוהבי תורתך, הלא תורה היא חכמה ובינה [כמ"ש5 כי היא חכמתכם ובינתכם] והי' מהראוי שישתמש בלשון של לימוד המיוחס לחכמה ובינה ולא בלשון אהבה. ומבאר שם6, שאוהבי תורתך הוא שאוהבים את התורה לא רק מצד התורה עצמה (מצד החכמה שבה) כ"א מצד נותן התורה (אוהבי תורתך7). וזהו שלום רב לאוהבי תורתך, שהשלום שנעשה ע"י לימוד התורה (סתם) הוא שלום סתם (שלום מעט), משא"כ לאוהבי תורתך, כאשר לימוד התורה הוא לא רק באהבת התורה אלא גם באהבת ה' [ומובן שגם באהבת ישראל, שהרי אהבת ישראל היא כלי לאהבת ה'8, ועד שהם כולא חד9], נמשך שלום רב (שלמעלה משלום סתם).ב) והנה ענין אוהבי תורתך (שהאהבה לתורה היא מצד נותן התורה) מבואר במאמר הנ"ל5, שזה נעשה על ידי הקדמת עבודת התפלה. והענין הוא, כי עיקר העבודה היא אהבת ה' כמאמר10 לית פולחנא כפולחנא דרחימותא. וזה שייך גם לקו העבודה, כללות ענין העבודה ענין התפלה, כי העבודה והיגיעה דתפלה הוא11 לבוא לאהבת ה'. וזהו שענין אוהבי תורתך הוא ע"י הקדמת עבודת התפלה, כי ע"י התפלה הוא בא לאהבת ה', ועי"ז נעשה "אוהבי תורתך", שאהבת התורה שלו היא מצד נותן התורה, כנ"ל. וזהו גם מה שמבואר בכ"מ12 (בענין תפלת אבא בנימין שתהא תפלתי סמוכה למטתי13) שמעלת לימוד התורה הוא כשהוא בא לאחרי התפלה דוקא [הגם שעבודת התפלה היא קו בפ"ע ות"ת היא קו בפ"ע], כי ע"י הקדמת עבודת התפלה הלימוד הוא באופן נעלה יותר, ועד בבחי' אוהבי תורתך.ג) ויובן זה בהקדם מארז"ל14 עה"פ15 על מה אבדה הארץ גו' על עזבם את תורתי על שלא ברכו בתורה תחלה, דמזה מובן, שענין ברכו בתורה תחלה הוא ענין עיקרי לא רק בעבודת האדם בכלל (ועד שע"י זה שלא ברכו בתורה אבדה הארץ) אלא גם בלימוד התורה, שהרי (לא ברכו בתורה תחלה) נקרא בכתוב עזבם את תורתי (עזיבת התורה). אלא שאין זה עזיבת התורה בכלל, כי אם, כלשון הכתוב על עזבם את תורתי (תורתו של הקב"ה). דהנה ענין ברכו בתורה תחלה הוא להמשיך, המשכת ברכה ושפע בתוך התורה16, וכמובן גם מהלשון ברכו בתורה (דלכאורה הול"ל ברכו לפני', לפני לימוד התורה, ומהו ברכו בתורה), כי ברכה היא מלשון המשכה וכמו המבריך17 את הגפן18 [וענין זה (זריעה ונטיעה, כולל המבריך את הגפן) שייך במיוחד לכאן, כי תורה ומצוותי' הו"ע של זריעה בארץ19], וברכו בתורה הוא ענין המשכת אוא"ס בתוך התורה20. והוא ענין עסק התורה לשמה לשם התורה עצמה, להמשיך בה גילוי אוא"ס שלמעלה מהחכמה21, וע"ד מ"ש בספר הבהיר22 ובספר מעין החכמה23 שדוד הי' מחבר תורה בהקב"ה. וזהו על עזבם את תורתי על שלא ברכו בתורה תחלה, כי ע"י שברכו בתורה היא נעשית תורתי [שממשיך בה אוא"ס], וכשלא ברכו בתורה תחלה הוא עזבם את תורתי, שהתורה אז היא כמו שהיא מצד עצמה ואין נמשך בה גילוי אוא"ס (שלמעלה מהחכמה).והגם שגם התורה כמו שהיא מצד עצמה היא תורתו של הקב"ה שהוא וחכמתו אחד24, וגם כאשר לומדה אדם לא טהור היא דבריו של הקב"ה שלכן25 אינה מקבלת טומאה כמרז"ל26 עה"פ27 הלא כה דברי כאש מה אש אינו מקבל טומאה אף דברי תורה אינן מקבלין טומאה28 [דהגם שאדם לא טהור הלומד את התורה אינו שייך להעבודה לחבר תורה בהקב"ה, ואינו שייך גם להעבודה דברכו בתורה תחלה להמשיך אוא"ס בתורה, ומ"מ גם התורה שלו היא דבריו של הקב"ה ונמשלה לאש שבטבעו עולה29 למעלה], הרי מובן, דזה שהתורה שנלמדת ע"י אדם לא טהור היא דבריו וחכמתו של הקב"ה שהוא וחכמתו אחד, הוא בהעלם, ואין זה בערך להדרגא בתורה שהיא "תורתי" (תורתו של הקב"ה) בגילוי. ובפרט שענין ברכו בתורה תחלה הוא (כנ"ל) להמשיך בהתורה גילוי אוא"ס שלמעלה מהחכמה30.ד) ועפ"ז יובן, דהמעלה שבלימוד התורה שלאחרי התפלה היא לא רק בנוגע להלימוד (דהאדם), שהלימוד שלו שלאחרי הקדמת עבודת התפלה הוא באופן ד"אוהבי תורתך" (כנ"ל סעיף ב), אלא גם בנוגע להתורה (שלומד), כי הענין ד"ברכו בתורה תחלה", המשכת אוא"ס בתורה, הוא (בעיקר) בלימוד התורה שלאחרי הקדמת עבודת התפלה15. והענין, כי בכדי להמשיך אוא"ס בתורה הוא (בעיקר) כאשר לימוד התורה הוא בביטול31. ובכדי שלימוד התורה יהי' בביטול ה"ז ע"י הקדמת עבודת התפלה32. דהנה תפלה הו"ע הביטול, שבעת התפלה צריך לעמוד כעבד לפני רבו33, שהוא ביטול נעלה יותר אפילו מהביטול דק"ש. דבק"ש אף שאסור לרמוז בעיניו ולקרוץ בשפתיו להראות באצבעותיו34 מ"מ יש כמה ענינים שאפשר להפסיק בק"ש35 משא"כ בתפלה36. ועד שק"ש היא (גם) בישיבה משא"כ תפלה היא (דוקא) בעמידה ועד שאין עמידה אלא תפלה37, שההפרש בין ישיבה לעמידה הוא שישיבה מורה על ענין ההתיישבות [דזהו מה שפירש רש"י עה"פ38 וישב יעקב שביקש יעקב לישב בשלוה, כי אמיתית ענין ההתיישבות (וישב) הוא לישב בשלוה], משא"כ עמידה מורה על ביטול39. וע"י הביטול דתפלה, גם לימוד התורה שלאחרי התפלה הוא בביטול, ונמשך בה גילוי אוא"ס. וי"ל שזוהי שייכות ב' הפירושים במדרש40 עה"פ41 והנה סולם מוצב ארצה וראשו מגיע השמימה, פירוש א' סולם זה הכבש (תפלה42) ופירוש ב' סולם זה סיני (תורה), כי ע"י הקדמת עבודת התפלה נעשה עילוי (גם) בתורה, שנמשך בה גילוי אוא"ס.ה) אך עדיין צריך להבין מה שפסוק זה (שלום רב לאוהבי תורתך) בא43 בהמשך ובהוספה למ"ש44 וכל בניך לימודי הוי' ורב שלום בניך, דלכאורה גם לימוד התורה דבניך לימודי הוי' וגו' בניך הוא לאחרי הקדמת עבודת התפלה, שהרי כתוב בהם ורב שלום, ומבואר בהמאמר דשלום רב (רב שלום) הוא דוקא לאוהבי תורתך (שאוהבים את התורה מצד זה שהיא תורתך), דאהבה זו היא ע"י הקדמת עבודת התפלה (כנ"ל סעיף א וב'), ומהי ההוספה בשלום רב לאוהבי תורתך על ורב שלום בניך. אך הענין הוא, דהנה ארז"ל42 (עה"פ ורב שלום בניך) א"ת בניך אלא בוניך, ופירוש בוניך הוא כמרז"ל45 מאי בנאין אלו תלמידי חכמים שעוסקין בבנינו של עולם46. וזהו החילוק שבין ב' הפסוקים, דבפסוק ורב שלום בניך שמדבר בענין פעולת התורה בעולם (מה שתלמידי חכמים בונים את העולם ע"י עסק התורה שלהם), גם הכוונה בורב שלום בניך היא (בעיקר) לענין השלום שנעשה בעולם47 ע"י עסק התורה, שהתורה ניתנה48 לעשות שלום בעולם. ובפסוק שלום רב לאוהבי תורתך מוסיף שהשלום רב נמשך גם להתלמידי חכמים עצמם (לאוהבי תורתך). וזהו שדוקא בפסוק זה אומר לאוהבי תורתך (שהאהבה לתורה היא מצד נותן התורה, שזה נעשה ע"י הקדמת עבודת התפלה), כי בכדי להמשיך ריבוי שלום בעולם אינו מוכרח להקדמת עבודת התפלה, משא"כ בכדי שיומשך שלום רב להתלמידי חכמים עצמם המשכה זו היא דוקא ע"י עבודת התפלה.ו) ויובן זה בהקדים המבואר בהמאמר (ד"ה שלום רב תש"ד49) בענין עבודת הצדיקים שמקיימים את העולם שנברא בעשרה מאמרות50 [שזהו ג"כ ענין תלמידי חכמים שעוסקים בבנינו של עולם51], שעשרה מאמרות שבהם נברא העולם מכוונים כנגד עשרת הדברות52, וכמ"ש53 עשרה עשרה הכף בשקל הקודש, ומה שתלמידי חכמים בונים את העולם הוא שממשיכים את עשרת הדברות [שבהם כלולה כל התורה כולה54, כולל גם מה שתלמיד ותיק עתיד לחדש55] בעשרה מאמרות שבהם נברא העולם. והגם שגם בתחילת הבריאה עולם על מילואו נברא56 (היינו שע"י העשרה מאמרות יש גילוי אלקות בעולם), הרי כוונת הבריאה היא שהאדם ע"י עבודתו ימשיך תוספת אור בעולם57, ועד לאור שלמעלה משרש הנבראים, והמשכה זו היא ע"י התורה (עשרת הדברות) דוקא.וזהו תלמידי חכמים מרבים שלום בעולם (מרבים דוקא), דהשלום בעולם שנעשה ע"י התלמידי חכמים הוא לא רק שלילת ענינים בלתי רצויים (היפך השלום) שנעשה ע"י החטאים, היינו שיהי' העולם על מילואו כמו שהי' בתחילת הבריאה [ועד שמצד גודל העילוי שלהם (מה שהם בניך לימודי הוי') אין צריכים לזה עבודה מיוחדת, כי חטא והעלם דעולם שנעשה ע"י החטא אינו אצלם (לגבם), ורואים את העולם כמו שהוא על מילואו כמו שהי' קודם החטא], אלא יתירה מזו, שמרבים שלום בעולם, ורב שלום בניך, (בדוגמת) ריבוי השלום שיהי' לעתיד לבוא58, לפי שע"י עסק התורה שלהם ממשיכים מעצמות אוא"ס שלמעלה משרש העולמות, ועי"ז משלימים הכוונה דנתאוה59 הקב"ה להיות לו ית' דירה בתחתונים.ז) וביאור הענין (דמרבים שלום בעולם) בעומק יותר, יובן ממ"ש בהמאמר60 דקיום העולם הוא ע"י שממשיכים בהעשרה מאמרות (שבהם נברא העולם) את עשרת הדברות, דיש לומר דכוונתו בזה שמדגיש עשרת הדברות דוקא (שניתנו במתן תורה) היא, שקיום העולם הוא ע"י העבודה דתומ"צ שלאחרי מתן תורה דוקא. דהגם שגם ע"י עבודת האבות (דהאבות הן הן המרכבה61) נמשך תוספת אור בעולם (שלמעלה מהאור דעשרה מאמרות)62, מ"מ, מכיון שעבודת האבות היתה בכח עצמם (שהרי לא נצטוו על זה), לכן, האור שנמשך ע"י עבודתם הוא (בכללות) רק מבחי' שרש הנבראים (כידוע ההוכחה על זה63 ממעין עין עיטם64), ואין זה בערך כלל לההמשכה ע"י קיום המצות שלאחרי מתן תורה65. ויתירה מזו, שגם עבודת אדה"ר, וכמו שהי' בג"ע (ויניחהו בגן עדן לעבדה ולשמרה66) ולפני החטא, שהיא נעלית יותר מעבודת האבות67, והאור שנמשך ע"י עבודתו הוא הוספה באין ערוך לגבי העולם כמו שהוא מצד עצמו [ועד שי"ל שזה בדוגמת ההמשכה ע"י המצוות שלאחרי מתן תורה, וכמארז"ל68 לעבדה אלו רמ"ח מ"ע ולשמרה אלו שס"ה מל"ת, שהעבודה דאדה"ר בג"ע (לעבדה ולשמרה) היא דוגמת רמ"ח מ"ע ושס"ה מל"ת שלאחרי מתן תורה], מ"מ, גם ההמשכה ע"י עבודת אדה"ר בג"ע היתה רק הארה69, מכיון שעד מתן תורה היתה הגזירה70 עליונים לא ירדו למטה ותחתונים לא יעלו למעלה. משא"כ ההמשכה ע"י התומ"צ שלאחרי מתן תורה (שאז בטלה הגזירה69) היא המשכת העצמות. ועפ"ז יובן בעומק יותר הענין דמרבים שלום בעולם, דהריבוי שלום בעולם הוא לא רק שנמשך בו הגילוי דאוא"ס שלמעלה משרש העולמות, אלא יתירה מזו, שנמשך בו העצמות, שלימות הענין דדירה בתחתונים, דירה לעצמותו71.ח) והנה מכיון שאין הקב"ה מקפח שכר כל ברי'72, לכן, ריבוי השלום שנעשה בעולם ע"י התלמידי חכמים נמשך גם להתלמידי חכמים עצמם73. והיינו, שהנח"ר לבורא מזה שנעשה לו ית' דירה בתחתונים, יתגלה להתלמידי חכמים שעשו את הדירה, וגילוי זה הוא למעלה מהשכר דעוה"ב כמו שהוא מצד עצמו. שהשכר דעוה"ב מצד עצמו הוא בחי' נח"ר דהנברא שבאין ערוך לגבי הנח"ר דהבורא, שלכן יפה שעה אחת בתשובה ומעשים טובים בעוה"ז מכל חיי העוה"ב74, כי עוה"ב (שכר מצוה) הוא נח"ר דהנברא שבאין ערוך לגבי הנח"ר דהבורא – תשובה ומעשים טובים בעוה"ז75. אלא שכיון שאין הקב"ה מקפח שכר כל ברי', יומשך להצדיקים (שעשו את הנח"ר דהבורא) גם בחי' נח"ר דהבורא76.אמנם בכדי שיוכלו לקבל בחי' נח"ר זה שאינו בערכם כלל [שהרי נח"ר זה הוא תענוג העצמי דעצמותו ית', שאין שייך בו שום גדר כלל], לזה צריך שיהיו בבחי' ביטול בתכלית, שאינם מציאות לעצמם כלל [וע"ד מרז"ל מאן פני האדון ה'77 דא רשב"י78, והוי' בהיכל קדשו79 דא ר"י ב"ר לעזר בכנישתא מדרשא דקיסרין80], שעי"ז הם יכולים לקבל הנח"ר והתענוג דהבורא, כי התענוג דהבורא הוא התענוג שלהם. ובדוגמת העבד, שכיון שאינו מציאות לעצמו וכל מציאותו היא מציאות האדון81, תענוג האדון הוא תענוג העבד82.וזהו שלום רב לאוהבי תורתך (לאוהבי תורתך דוקא), כי הכלי ל"שלום רב" (נח"ר דהבורא) הוא ביטול בתכלית (כנ"ל), ענין "אוהבי תורתך", שעסק התורה שלהם (וכן גם קיום המצוות שלהם) הוא לא בכדי לקבל שכר (כי אינם רוצים שום דבר לעצמם), וכל עבודתם בתומ"צ היא רק מצד אהבת ה', כמו אברהם אבינו שלא עבד אלא מאהבה83. וזה נעשה ע"י עבודת התפלה [כמבואר לעיל (סעיף ב) מהמאמר (ד"ה שלום רב תש"ד) שענין אוהבי תורתך הוא כשלימוד התורה הוא לאחרי הקדמת עבודת התפלה], כי תפלה הו"ע הביטול (כנ"ל סעיף ד), ולכן ע"י עבודת התפלה באים לביטול זה שאינו שום מציאות לעצמו וכל מציאותו הוא האדון.וזהו ג"כ הטעם שבפסוק ורב שלום בניך לא נאמר אוהבי תורתך [עבודת התפלה], כי בנוגע להמשכת השלום בעולם [ענין בוניך העוסקים בבנינו של עולם], הרי ידוע84 שגם בלי עבודת התפלה (ועד שכשחסר בהשלימות דיר"ש) אפשר לכוון הלכה לאמיתתה, וע"י שפוסקים פס"ד אמיתי [ומכ"ש כאשר עושים מעשה בפועל ע"פ הפס"ד] נמשך רב שלום בעולם. אבל בכדי שיומשך זה להתלמידי חכמים עצמם, הנה זהו דוקא ע"י שנעשו כלים לזה, ע"י קדימת עבודת התפלה, כנ"ל.ט) ויש לומר שהכלי להגילוי דנח"ר לבורא הוא לא רק העבודה דבחי' עבד, אלא גם העבודה דבחי' בן. ובפרט שענינם של נש"י הוא (בעיקר) בנים אתם להוי' אלקיכם85, כמבואר בתניא86. וזהו שהפסוק שלום רב לאוהבי תורתך בא בהמשך לורב שלום בניך, היינו שהוא שכר ל"בניך" (על עבודתם שמרבים שלום בעולם, כנ"ל סעיף ח), בחי' בנים. והגם שאמרו אל תקרי בניך אלא בוניך, הרי ידוע הכלל87 בהלימוד "אל תקרי" שאינו שולל הפירוש הנקרא (אלא מוסיף עוד פירוש), דמזה מובן, שהשכר דשלום רב, שהוא הנח"ר דהבורא (כנ"ל), הוא (גם) ל"בניך" כפשוטו, בחינת בנים88.יו"ד) ויובן זה בהקדים מה שמבאר רבנו הזקן (בעל הגאולה די"ט כסלו89) בתו"א ד"ה וישב יעקב בארץ מגורי אביו90 בענין ההפרש בין תורה למצוות, שבקיום המצוות, האדם המקיים את המצוות הוא בבחי' עבד, כעבד המקיים מצות המלך ועושה דבריו, משא"כ בלימוד התורה ה"ה המלך עצמו91, כמאמר92 מאן מלכי רבנן. שכאשר עסק התורה הוא בבחי' ביטול, אזי ואשים דברי בפיך93, דברי ממש, היינו (שלא האדם הוא המדבר, כי אם) שדבר ה' זו הלכה94 היא היא הנגלית בו והיא המדברת מתוך גרונו. וזהו מאן מלכי רבנן, כי להיות שלימוד ההלכות שלהם הוא בביטול, הרי לימוד ההלכות שלהם הוא באופן שהמלך עצמו (ממה"מ הקב"ה) גוזר ואומר את הפסק דין (ההלכה). וממשיך שם, שזהו מ"ש וישב יעקב בארץ מגורי אביו, מגורי הוא לשון יראה95 וגם לשון אוצר [כמו מגורה מליאה פירות96, שהוא כלי שאוצרין לתוכו], ושניהם עולים בקנה אחד כמ"ש97 יראת ה' היא אוצרו וכן בדברי רז"ל98 אוצר של יראת שמים. [ופירוש זה כתבו הרב המגיד99 (בעל ההילולא די"ט כסלו100) באו"ת101 שמגורי אביו היא יראת אביו שבשמים, ובהמשך הענין שם102: מגורי לשון אסיפה וכניסה כמו אוגר103 בקייץ]. ופירוש מגורי אביו הוא, שהביטול דיראה [ובפרט הביטול דיראה עילאה] הוא כלי קיבול [אוצר] להגילוי דחכמה עילאה [דחכמה עילאה נק' אביו104]. וכנ"ל, דכשעסק התורה הוא בביטול, אזי ואשים דברי בפיך, שדבר ה' זו הלכה היא המדברת מתוך גרונו.יא) והנה מהביאור בתו"א שהביטול דיראה שהוא כלי לח"ע נק' מגורי אביו, היינו שהקב"ה נקרא כאן לא בתואר אדון כ"א בתואר אב [וכלשון הה"מ שמגורי אביו היא יראת אביו שבשמים], מובן מזה, שביטול זה הוא (לא הביטול דעבד, כ"א) הביטול דבן, וע"י ביטול זה (דבן), "דבר ה' זו הלכה היא היא הנגלית בו והיא המדברת מתוך גרונו", כי בהעבודה דבחי' בן אפשר להיות ביטול אמיתי בתכלית, שאינו מציאות לעצמו כלל וכל מציאותו היא מציאות האב. [וכמבואר בלקו"ת105, דזה שהנשמות נק' בנים אין זה כמו בבן למטה שעם היותו נלקח ממוח האב הוא נפרד ממנו אח"כ (שלכן אבידתו ואבידת אביו אבידתו קודמת106), כי אם, שהנשמה היא כולא חד ואינה נפרדת ממנו ית' כלל]. ולא עוד, אלא שביטול זה נעלה יותר מהביטול דעבד, ויתירה מזה כנ"ל (מהתו"א) שע"י עסק התורה בביטול הוא לא כעבד המקיים מצות המלך אלא הוא המלך עצמו.יב) וזהו וכל בניך לימודי הוי' ורב שלום בניך א"ת בניך אלא בוניך (וממשיך) שלום רב לאוהבי תורתך, שעבודת התלמידי חכמים הנק' בנים (בניך) היא כפירוש הרב המגיד101 עה"פ וישב יעקב בארץ מגורי אביו (שהו"ע העבודה דבחי' בנים, כנ"ל) "לאגור ולאסוף הניצוצות הקדושים ולהכניסם ולהעלותם לעילא". [דזהו ג"כ מה שממשיך בכתוב בארץ כנען, כנען מלשון סוחר, שתכלית ירידת הנשמה למטה היא "לקנות לה סחורה וקנינה דוקא בעוה"ז"107 על ידי הניצוצות שמבררת, וזהו ג"כ מה שממשיך בפרשה108 והנה אנחנו מאלמים אלומים, שקאי על בירור הניצוצות109]. ועי"ז וישב יעקב, (ביקש110 יעקב לישב) בשלוה – ענין השלום, הן השלום בעולם כמרז"ל תלמידי חכמים מרבים שלום בעולם, והן שלום להתלמידי חכמים עצמם, כמו שממשיך שלום רב לאוהבי תורתך, כי כיון שהתלמידי חכמים הנק' בנים הם בתכלית הביטול כנ"ל, לכן בחי' הנח"ר דהבורא מזה שמרבים שלום בעולם נמשך גם להתלמידי חכמים עצמם. וזהו שלום רב לאוהבי תורתך, שע"י שעבודתם בתומ"צ היא (לא בכדי לקבל שכר, אלא) מצד אהבת ה', לעשות נח"ר לבורא [ויודעים שהשכר שלהם, נח"ר דנברא, הוא (כנ"ל סעיף ח) באין ערוך להנח"ר דבורא], הנה ע"י ביטול זה נמשך להם בגילוי הנח"ר והתענוג דהבורא, דכיון שאינם מציאות לעצמם כלל, הרי התענוג דהבורא הוא התענוג שלהם.

=== FOOTNOTES ===

* ) יצא לאור בקונטרס י"ט כסלו – תשמ"ח, "לקראת חג הגאולה י"ט כסלו הבעל"ט, יום גאולת כ"ק אדמו"ר הזקן ממאסרו (בשנת תקנ"ט) .. טו כסלו, שנת הקהל, שנת תשמ"ח".1) תהלים קיט, קסה. סוף מסכת ברכות.2) נדפס בסה"מ ה'תש"ד ע' 72 ואילך.3) להעיר, שהקביעות די"ט וכ' כסלו בשנת תש"ד היתה (כבשנה זו – תשמ"ח) ביום ה' וביום ו' – בסמיכות ובתכיפות לש"פ וישב.4) ובסיום המאמר שם (סה"מ שם ע' 81) קורא לזה "שלום סתם".5) ואתחנן ד, ו.6) בסוף המאמר שם.7) להעיר מ"היום יום" ב טבת. ד"ה ת"ר מצות נ"ח כו' שנה זו – ה'תשל"ח (לקמן ע' קסד) סעיף ג. וש"נ.8) כתורת אדה"ז – הובאה בהוספות לסה"מ תרנ"ט ע' רט. "התמים" חוברת ד ע' מה [קפח, ב]. אגרות-קודש אדמו"ר מהוריי"צ נ"ע ח"ג ע' תכו. קונטרס תורת החסידות ע' 24. "היום יום" ו תשרי. ספר השיחות ה'ש"ת ע' 2 ואילך. וראה ספר הערכים-חב"ד כרך א ערך אהבת ישראל ס"ו. וש"נ.9) ספר השיחות שם ע' 3.10) ראה זהר ח"ב נה, ב. ח"ג רסז, א.11) קונטרס העבודה בתחלתו. שם רפ"ב. פ"ג.12) לקו"ת ברכה צו, ב. וראה שם ואתחנן ד, א.13) ברכות ה, ב.14) ב"מ פה, ב. נדרים פא, א.15) ירמי' ט, יא-יב.16) לקו"ת ראה כט, א. סה"מ תקס"ז ע' שיט. שערי תשובה ח"א (שער התפלה) עב, ד.17) משנה כלאים רפ"ז.18) כ"ה בתו"א מקץ לז, ג. ובכ"מ. ובלקו"ת וסה"מ תקס"ז שם: ברכו מלשון המשכת בריכה.19) תו"א שמות נג, ג ואילך. ובכ"מ.20) לקו"ת מסעי צא, ד.21) לקו"ת שם. ובכ"מ.22) סנ"ח (קצו). הובא בלקו"ת שלח נא, א. ובכ"מ. וכ"ה בזח"ג רכב, ב. תולעת יעקב (לבעמח"ס עבודת הקודש) סוד השבת כח, ד. עבודת הקודש חלק העבודה פכ"ד.23) הובא בלקו"ת שם מז, ג. נא, א. אוה"ת נ"ך תהלים כרך ב ס"ע תתקיד.24) תניא פ"ד.25) וי"ל דזהו שהדין דאין ד"ת מקבלין טומאה למדים ממ"ש הלא כה דברי כאש (ברכות כב, א).26) ברכות שם. רמב"ם הל' ק"ש ספ"ד.27) ירמי' כג, כט.28) וראה בהמאמר (ד"ה שלום רב תש"ד בסופו) יתירה מזו, דגם מי שמגלה פנים בתורה שלא כהלכה (אפילו כשעושה זה במזיד), גם אז התורה "נשארת בטהרתה".29) ראה רמב"ם הל' יסוה"ת פ"ד ריש ה"ב. תניא רפי"ט.30) שגילוי זה לא ישנו בהתורה כמו שהיא מצד עצמה, גם בתורה שלמעלה, שהרי דוד הי' מחבר תורה שלמעלה בהקב"ה.31) לקו"ת ויקרא ד, ד ואילך.32) ד"ה שלום רב תש"ד ס"ו (סה"מ ה'תש"ד ס"ע 74 ואילך). ובכ"מ. – אף שלפעמים אפשרי, לכאורה, ע"י שהוא לב נשבר מסיבות אחרות, אבל אינו דומה להביטול ע"י תפלה (שע"י ולפני השם).33) שבת י, א. רמב"ם הל' תפלה פ"ה ה"ד. טושו"ע (ודאדה"ז) או"ח סו"ס צה.34) רמב"ם הל' ק"ש פ"ב ה"ח. טושו"ע (ודאדה"ז) שם סי' סג סעיף ו (ז).35) רמב"ם שם הט"ו-טז. טושו"ע ודאדה"ז שם סי' סו.וגם הדין ד"לא ירמוז וכו'" – מפורש שם הטעם שנראה כקורא דרך עראי, ולא (כ"כ) הענין דביטול. ואפילו בזה איתא שם דבפרשה שני' מותר לרמוז וכו' לצורך מצוה קצת ולצורך מלאכה.36) ראה טושו"ע (ודאדה"ז) שם סי' קד.37) ברכות ו, ב. שם כו, ב. זח"ג קט, רע"א (ברע"מ). ועוד.38) ריש פרשתנו (לז, א).39) ראה לקו"ת נשא כ, ג: אין עמידה אלא שתיקה (סוטה לט, א) ופי' שתיקה היינו בחי' ביטול מכל וכל. וכ"ה גם שם כג, ג.40) ב"ר פס"ח, יב.41) ויצא כח, יב.42) וכפירוש הזהר (ח"א רסו, ריש ע"ב. ח"ג שו, ריש ע"ב. וראה גם תקו"ז תמ"ה – פג, א): סולם דא צלותא.43) בסוף מסכת ברכות.44) ישעי' נד, יג.45) שבת קיד, א.46) אוה"ת נ"ך כרך ב ע' תתלג. ד"ה וכל בניך תרפ"ט בתחלתו (נדפס בקונטרס דרושי חתונה (קונטרס ב) ובסה"מ קונטרסים ח"א. – ראה שם טז, ב). המשך פדה בשלום ה'תש"ד בתחלתו (סה"מ ה'תש"ד ע' 66 ואילך).47) וכדרשת חז"ל (ברכות שם) ע"פ זה "תלמידי חכמים מרבים שלום בעולם".48) רמב"ם סוף הל' חנוכה (מספרי עה"פ נשא ו, כו. וראה לקו"ש ח"ח ס"ע 349 ואילך. וש"נ).49) סעיף ו (סה"מ תש"ד ע' 75 ואילך). וראה גם ד"ה וכל בניך הנ"ל ס"ג (סה"מ קונטרסים שם יז, סע"ב ואילך).50) אבות פ"ה מ"א.51) ראה המשך פדה בשלום הנ"ל בתחלתו.52) זח"ג יא, ב.53) נשא ז, פו.54) ראה ירושלמי שקלים פ"ו ה"א. פרש"י עה"פ משפטים כד, יב. תו"ש מילואים לכרך טז ס"א (ע' רג ואילך). וש"נ.55) ראה מגילה יט, ב. ירושלמי פאה פ"ב ה"ד. וראה בהנסמן בלקו"ש ח"ד ע' 1088 הערה 11; חי"ט ע' 252 הערות 1-20.56) ראה ב"ר פי"ד, ז. פי"ג, ג.57) ראה המשך פדה בשלום הנ"ל שם: וענין הקיום (שמקיימים את העולם שנברא בעשרה מאמרות) הוא ע"י שממשיכים גילוי אור עליון יותר.58) אוה"ת ראה ס"ע תשעח.59) ראה תנחומא נשא טז. בחוקותי ג. ב"ר ספ"ג. במדב"ר פי"ג, ו. תניא רפל"ו.60) הובא לעיל סעיף ו.61) ב"ר פמ"ז, ו. פפ"ב, ו. ולהעיר מתו"א יתרו עג, א דהאבות הם מרכבה להעלות בחי' אדם לאוא"ס שלמעלה מהשתלשלות. ויש לומר, שלכן המשיכו מבחי' האור שלמעלה מהאור דעשרה מאמרות.62) ראה בארוכה המשך תער"ב ח"א פק"ל (ע' רנא) ואילך. סה"מ עטר"ת ע' קפח ואילך. ובסה"מ עטר"ת שם, דאין הכוונה (רק שאותו האור) "שבבריאת העולם הי' בהסתר, וכאן (אצל האבות) הוא שבא בגילוי", כי אם, שנתוסף אור חדש שלא הי' בבריאת העולם.63) המשך ר"ה תש"ג פ"ט (סה"מ תש"ג ע' 23). ובכ"מ.64) יומא לא, א.65) ראה גם המשך תער"ב וסה"מ עטר"ת שם.66) בראשית ב, טו.67) ראה סה"מ עת"ר ע' ריז.68) ראה של"ה טז, א. תיב"ע, אלשיך, ילקוט ראובני ואור החיים עה"פ. זהר ח"א כז, א. ח"ב קסה, ב. תקו"ז תכ"א (סב, סע"א). תנ"ה (פח, ב). וראה מאמרי אדמו"ר האמצעי דברים ח"ב ע' שצט ובהנסמן שם.69) ראה סה"מ עת"ר שם "דמצות דהאבות ריחות היו (שהש"ר פ"א, ג), וכמו"כ י"ל גם דאדה"ר".70) שמו"ר פי"ב, ג. תנחומא וארא טו.71) ד"ה מי יתנך תקס"ה (סה"מ תקס"ה ח"א ע' תפט. ועם הגהות – באוה"ת שה"ש כרך ב ע' תרעט ואילך). אוה"ת בלק ע' תתקצז. סה"מ תרס"ב ע' שלח. תרע"ח ע' קצג. המשך תרס"ו ס"ע ג. שם ע' תמה. סה"מ תרצ"ט ע' 84. ובכ"מ.72) מכילתא (הובא בפרש"י) עה"פ משפטים כב, ט.73) ראה גם סד"ה וכל בניך תרפ"ט (סה"מ קונטרסים ח"א יט, סע"ב). ד"ה וכל בניך ה'תשמ"א (לעיל ע' פ) ספ"א.74) אבות פ"ד מי"ז.75) המשך וככה תרל"ז פי"ב. וראה גם לקו"ת ראה כט, רע"א.76) המשך הנ"ל ספי"ב ורפט"ו. וראה לקו"ש ח"ה ע' 245 ואילך.77) משפטים כג, יז. תשא לד, כג.78) זח"ב לח, א. וראה בהמצויין בניצוצי זהר (להרב ראובן מרגליות) שם. – נתבאר בסה"מ תקס"ד ע' קו. תרנ"ה ע' נב ואילך. תרפ"ז ע' קב ואילך. תרצ"ט ע' 167 ואילך. ובכ"מ.79) חבקוק ב, כ.80) ירושלמי ביכורים פ"ג ה"ג קרוב לסופה.81) שלכן "מה שקנה עבד קנה רבו" (פסחים פח, ב. קידושין כג, ב). ועד שלכמה דעות נקנה מלכתחילה לרבו (ראה רשב"א קידושין שם).82) המשך תרס"ו ע' שכה-שכו.83) רמב"ם הל' תשובה פ"י ה"ב. וראה לקו"ש ח"כ שיחה ב' לפ' לך לך (ע' 45 ואילך).84) ס' השיחות תורת שלום ע' 176.85) ראה יד, א.86) רפ"ב.87) ראה ס' הליכות אלי ס"ג. ועיין מו"נ ח"ג פמ"ג. שו"ת הרדב"ז ח"ג תשובה אלף סח (תרמג). אנציקלופדי' תלמודית ח"ב מערכת אל תקרי.88) ראה סד"ה וכל בניך תרפ"ט, שע"י הענין דורב שלום בניך א"ת בניך אלא בוניך, "יקויים גם בהם (בהתלמידי חכמים עצמם) ורב שלום בניך כמ"ש (תהלים קכח, ו) וראה בנים לבניך שלום על ישראל", דמזה שאומר שיקויים בהם ורב שלום בניך (ואינו מוסיף א"ת כו') – ובפרט שמביא ע"ז הפסוק וראה בנים לבניך גו' – משמע, שכוונתו ב"בניך" (כאן) היא כפשוטו, שע"י עבודתם שעוסקים בבנינו של עולם, יהי' שלום "לבניך" כפשוטו, בנים.89) ולהעיר, שגאולתו היתה ביום ג' פרשת וישב – לקו"ד דלהלן הערה 100.90) כז, ב.91) ולהעיר ממחז"ל עבד מלך מלך (שבועות מז, ב. ספרי עה"פ דברים א, ז. הובא בפרש"י עה"ת לך לך טו, יח. בהעלותך יב, ח. דברים שם).92) ראה גיטין סב, סע"א.93) ישעי' נא, טז.94) שבת קלח, ב.95) ראה זח"א קפ, א: מאי מגורי אביו כד"א (ירמי' ו, כה. ועוד) מגור מסביב, דכל יומוי הוה דחיל. ולהעיר מבעה"ט עה"פ "מגורי: ב' במסורה – הכא, ואידך מגורי אל חרב (יחזקאל כא, יז)". ובפרש"י יחזקאל שם: ת"י מגורי לשון אוגר בקיץ .. ומנחם חברו לשון יראה כמו ויגר מואב (בלק כב, ג).96) פסחים ד, ריש ע"ב. וש"נ.97) ישעי' לג, ו.98) ברכות לג, ב.99) וזה שאדה"ז לא כתב זה "בשם אומרו", הה"מ – י"ל שהרי הוא בפרש"י ועוד הנ"ל. ויותר נ"ל – כיון שכן הוא בכו"כ ענינים בתניא ובשאר ספריו – כי מצינו כן בכו"כ גדולי ישראל. ואבוהון דכולהו – ר' אליעזר הגדול, שברובם ככולם דמאמריו לא הזכיר שם רבו – אף "שלא אמר דבר שלא שמע מפי רבו לעולם" (סוכה כז, ב. וש"נ).ואולי יש לבאר זה בב' אופנים:א) ע"ד שאמרו לר' יוחנן "תלמידך יושב ודורש סתם והכל יודעים כי שלך היא" (יבמות צו, ב).[ובפרט בנוגע לאדה"ז שכתב בה"שער" של ספר התניא [ובפרטיות יותר – בהקדמתו לתניא (ד, א)] שהוא "מלוקט מפי ספרים ומפי סופרים קדושי עליון נ"ע", ואולי י"ל שהודעה זו היא גם בנוגע להמאמרים שלו וכו' – כיון שהתניא הוא היסוד והתושב"כ ד(כל) חסידות חב"ד (מכתב כ"ק מו"ח אדמו"ר שבסו"ס קיצורים והערות לתניא ע' קיח. שם ע' קכג ואילך)].ב) לאחרי ששמע זה מרבותיו – השיג זה בשכלו הוא, ועד שנקראת על שמו (ראה ע"ז יט, א. קידושין לב, סע"א ואילך), ויתירה מזה – תורתו (וראה תניא פ"ה). ולכן אין לומר בשם אומרו – כיון שאמר זה (לא מפני שקיבל כן מרבותיו, כ"א) מפני שהשיג כן בשכלו הוא. [ובפרט בנוגע לאדה"ז, שהי' נשמה חדשה (ספר השיחות ה'תש"ה ע' 127 ואילך), שגם בהענינים ששמע מרבותיו – גילה בהם (ע"י שהביאם בהבנה והשגה דחב"ד) אור חדש (ראה קונטרס ענינה של תורת החסידות סעיף ו)].100) ולהעיר, שהסתלקותו היתה (כמו גאולת אדה"ז) ביום ג' פרשת וישב. וראה שיחת ליל כ' כסלו תרצ"ד ס"ג (לקו"ד כרך א קא, א).101) הוצאת קה"ת פרשתנו (וישב) יז, ב (בהוצאת קה"ת ה'תש"מ ואילך – סמ"ח).102) יח, סע"א (סנ"א). וראה ג"כ שם פו, ב (סש"ז). לקו"א סוס"ב ורס"ג (ה, ב).103) לשון הכתוב – משלי יו"ד, ה. וראה פרש"י יחזקאל שבהערה 95.104) וע"פ הידוע (תו"א ותו"ח ר"פ לך לך. ובכ"מ) שאברהם הוא בחי' חכמה עילאה – יש לקשר זה גם עם פירוש הפשוט ש"(מגורי) אביו" קאי על אביו של יעקב, כי (גם) אברהם נקרא אביו של יעקב כמו שאמר יעקב (ויצא לא, מב) אלקי אבי אלקי אברהם.ואולי יש לומר דבלשון התו"א (וישב כז, ב) ד"ח"ע נק' אביו" (ולא "נק' אב") – מרומז גם שח"ע נק' "אביו" דיעקב.105) דרושים לר"ה סב, ד.106) ב"מ לג, א (במשנה).107) או"ת שם יח, ב. וראה גם תו"א ריש פרשתנו.108) וישב לז, ז.109) תו"א פרשתנו כז, ג ואילך.110) להעיר שבין רוגזה של דינה ורוגזו של יוסף (ב"ר פפ"ד, ג) ישב בשלוה. וראה לקו"ש ח"ל ע' 176 ואילך.

=== GLOSSARY ===

א"ת בניך אלא בוניך (Al Tikri Banayich Ela Bonayich): Do not read your children but your builders; אדה"ר (Adam HaRishon): Adam the first man; אדם לא טהור (Adam Lo Tahor): Impure person; אדמו"ר (Admor): Our master, teacher, and rabbi; אהבת ה' (Ahavat Hashem): Love of God; אהבת ישראל (Ahavat Yisrael): Love of Israel; אוא"ס (Or Ein Sof): Infinite Light; אוהבי תורתך (Ohavei Toratecha): Those who love Your Torah; אין עמידה אלא תפלה (Ein Amidah Ela Tefilah): Standing is only for prayer; אינה מקבלת טומאה (Einah Mekabelet Tum'ah): Does not receive impurity; אסור לרמוז בעיניו (Asur Lirmoz Be'einav): Forbidden to signal with his eyes; אף דברי תורה אינן מקבלין טומאה (Af Divrei Torah Einan Mekablin Tum'ah): So too words of Torah do not receive impurity; ארז"ל (Amru Rabboteinu Zichronam Livrachah): Our sages of blessed memory said; באופן נעלה יותר (Be'ofan Na'aleh Yoter): In a more elevated manner; בבחי' (Bibchinat): In the aspect of; בג"; בגילוי (Begillui): In revelation; בהמשך (Behemshech): In continuation; בהעלם (Beha'alam): In concealment; בוניך (Bonayich): Your builders; בונים את העולם (Bonim Et Ha'olam): Build the world; בחדרו (Bechudro): In his room; בטבעו עולה (Betiv'o Oleh): By its nature rises; ביטול (Bitul): Self-nullification; ביטול נעלה יותר (Bitul Na'aleh Yoter): More elevated nullification; בינה (Binah): Understanding; בכדי (Bichdei): In order to; בכח עצמם (Becho'ach Atzman): By their own power; במאמרו (Bema'amaro): In his discourse; בניך לימודי הוי' (Banayich Limudei Hashem): Your children taught of the Lord; בס"ד (Besiyata Dishmaya): With Divine assistance; בעיקר (Be'ikar): Primarily; בפ"ע (Bifnei Atzmo): By itself; גילוי אוא"ס (Gilui Or Ein Sof): Revelation of Infinite Light; גילוי אלקות בעולם (Gilui Elokut Ba'olam): Revelation of Divinity in the world; ד"ה (Dibur Hamaschil): Opening words; דבריו של הקב"ה (Devarav Shel HaKadosh Baruch Hu): Words of the Holy One; דוד (David): King David; די"ט כסלו (D'Yud-Tet Kislev): Of the 19th of Kislev; דירה בתחתונים (Dirah BaTachtonim): Dwelling in the lower worlds; דש"פ (D'Shabbat Parshat): Of Sabbath Torah portion; ה'תשל"ח (5738): Hebrew year 5738; האבות הן הן המרכבה (Ha'avot Hen Hen HaMerkavah): The Patriarchs are the chariot; הגפן (Hagefen): Grapevine; ההתיישבות (HaHityashvut): Settlement; הו"ע (Hu Inyan): It is the matter of; הוא וחכמתו אחד (Hu V'chochmato Echad): He and His wisdom are one; החטאים (HaChet'im): The sins; היפך השלום (Heifech HaShalom): Opposite of peace; הכבש (HaKevesh): The ramp; הלא כה דברי כאש (Halo Choh Devarai Ka'esh): Are not My words like fire; המבריך (Hamavrich): One who grafts; המשכה (Hamshachah): Drawing down; המשכת ברכה ושפע (Hamshachat Berachah V'shefa): Drawing down blessing and abundance; העבודה והיגיעה דתפלה (Ha'avodah V'hayegi'ah D'tefilah): Service and toil of prayer; הקדמת עבודת התפלה (Hakdamat Avodat HaTefilah): Preceding the service of prayer; התורה ניתנה (HaTorah Nitna): The Torah was given; והנה סולם מוצב ארצה (V'hineh Sulam Mutzav Artzah): And behold a ladder set upon the earth; וישב (Vayeshev): He dwelt/settled; וישב יעקב (Vayeshev Ya'akov): And Jacob dwelt; וכל בניך לימודי הוי' (V'chol Banayich Limudei Hashem): And all your children shall be taught of the Lord; וראשו מגיע השמימה (V'rosho Magi'a HaShamaimah): And its top reaches to heaven; ורב שלום בניך (V'rav Shalom Banayich): And great shall be the peace of your children; זו (Zo): This; זריעה בארץ (Zeri'ah Ba'aretz): Sowing in the land; זריעה ונטיעה (Zeri'ah U'neti'ah): Sowing and planting; חטא והעלם דעולם (Chet V'ha'alam D'olam): Sin and concealment of the world; חכמה (Chochmah): Wisdom; טבת (Tevet): Hebrew month of Tevet; ישיבה (Yeshivah): Sitting; כ"ק (Kevod Kedushat): His honor and holiness; כוונת הבריאה (Kavanat HaBri'ah): Purpose of creation; כולא חד (Kula Chad): All is one; כי היא חכמתכם ובינתכם (Ki Hi Chochmatechem U'vinatechem): For it is your wisdom and understanding; כלולה כל התורה כולה (Klulah Kol HaTorah Kulah): All the Torah is included; כלי (Keli): Vessel; כללות ענין העבודה (Klalut Inyan Ha'avodah): General concept of service; כמ"ש (Kemo She'katuv): As it is written; לא נצטוו (Lo Nitztavu): Were not commanded; לאוהבי תורתך (Le'ohavei Toratecha): To those who love Your Torah; לגבם (Legabam): In relation to them; להפסיק (Lehafasik): To interrupt; להראות באצבעותיו (Leharot Be'etzbe'otav): To point with his fingers; לחבר תורה בהקב"ה (Lechaber Torah BaKadosh Baruch Hu): To connect Torah with the Holy One; לימוד התורה (Limud HaTorah): Torah study; לישב בשלוה (Lashevet Beshalvah): To dwell in tranquility; לית פולחנא כפולחנא דרחימותא (Leit Pulchana K'pulchana D'rachimuta): There is no service like the service of love; לעמוד כעבד לפני רבו (La'amod K'eved Lifnei Rabo): To stand like a servant before his master; לעשות שלום בעולם (La'asot Shalom Ba'olam): To make peace in the world; לעתיד לבוא (Le'atid Lavo): In the future to come; לקרוץ בשפתיו (Likrotz Bisfatav): To wink with his lips; לשם התורה עצמה (Leshem HaTorah Atzmah): For the sake of the Torah itself; מאי בנאין (Mai Bana'in): What are builders; מבה"ח (Mibeit Hachaim): From the house of life; מדרש (Midrash): Midrash; מה אש אינו מקבל טומאה (Mah Esh Eino Mekabel Tum'ah): Just as fire does not receive impurity; מהו"ע (Mahu Inyan): What is the matter/concept; מו"ח (Mori V'chami): My teacher and father-in-law; מוצאי ש"פ (Motzaei Shabbat Parshat): After Sabbath of Torah portion; מחבר תורה בהקב"ה (Mechaber Torah BaKadosh Baruch Hu): Connects Torah with the Holy One; מעין עין עיטם (Ma'ayan Ayin Itam): Spring of the eye of Etam; מעלת לימוד התורה (Ma'alat Limud HaTorah): Excellence of Torah study; מעצמות אוא"ס (Me'atzmut Or Ein Sof): From the essence of Infinite Light; מצד התורה עצמה (Mitzad HaTorah Atzmah): From the side of the Torah itself; מצד נותן התורה (Mitzad Noten HaTorah): From the side of the Giver of the Torah; מקיימים את העולם (Mekaymin Et Ha'olam): Sustain the world; מרבים שלום בעולם (Marbim Shalom Ba'olam): Increase peace in the world; משלימים הכוונה (Mashlimiim HaKavanah): Complete the intention; מתן תורה (Matan Torah): Giving of the Torah; נתאוה (Nit'avah): Desired; סיני (Sinai): Mount Sinai; ספר הבהיר (Sefer HaBahir): Book of Brightness; ספר מעין החכמה (Sefer Ma'ayan HaChochmah): Book of the Source of Wisdom; עבודה מיוחדת (Avodah Meyuchedet): Special service; עבודת האבות (Avodat Ha'avot): Service of the Patriarchs; עה"פ (Al HaPasuk): On the verse; עולם על מילואו נברא (Olam Al Milu'o Nivra): The world was created in its fullness; עזיבת התורה (Azivat HaTorah): Abandonment of Torah; עילוי (Ilui): Elevation; עיקר העבודה (Ikar Ha'avodah): Main service; על מה אבדה הארץ (Al Mah Avdah Ha'aretz): Why was the land destroyed; על עזבם את תורתי (Al Azvam Et Torati): Because they abandoned My Torah; על שלא ברכו בתורה תחלה (Al Shelo Berchu BaTorah Techilah): Because they did not bless the Torah first; עמידה (Amidah): Standing; ענין התפלה (Inyan HaTefilah): Matter of prayer; ענין עיקרי (Inyan Ikari): Essential matter; עסק התורה (Esek HaTorah): Torah engagement; עסק התורה לשמה (Esek HaTorah Lishmah): Torah study for its own sake; עשרה מאמרות (Asarah Ma'amarot): Ten utterances; עשרה עשרה הכף בשקל הקודש (Asarah Asarah HaKaf BeShekel HaKodesh): Ten by ten, the pan in the holy shekel; עשרת הדברות (Aseret HaDibrot): Ten Commandments; פדה בשלום (Padah Beshalom): He redeemed in peace; פעולת התורה בעולם (Pe'ulat HaTorah Ba'olam): Action of Torah in the world; ק"ש (Kriat Shema): Recitation of Shema; קו העבודה (Kav Ha'avodah): Line of service; קודם החטא (Kodem HaChet): Before the sin; קיום המצות (Kiyum HaMitzvot): Fulfillment of commandments; קיום העולם (Kiyum Ha'olam): Sustenance of the world; ריבוי שלום (Ribui Shalom): Increase of peace; שבהם נברא העולם (Shebahem Nivra Ha'olam): With which the world was created; שביקש יעקב לישב בשלוה (Shebikesh Ya'akov Lashevet Beshalvah): That Jacob sought to dwell in tranquility; שלום מעט (Shalom Me'at): Little peace; שלום סתם (Shalom Stam): Simple peace; שלום רב (Shalom Rav): Great peace; שלילת ענינים בלתי רצויים (Shelilat Inyanim Bilti Retzuyim): Negation of undesirable matters; שלמעלה מהחכמה (Shelme'alah MehaChochmah): Above wisdom; שלמעלה משרש הנבראים (Shelme'alah MiShoresh HaNivra'im): Above the root of created beings; שלמעלה משרש העולמות (Shelme'alah MiShoresh Ha'olamot): Above the root of the worlds; שעוסקין בבנינו של עולם (She'oskin Bivinyan Shel Olam): Who engage in building the world; שרש הנבראים (Shoresh HaNivra'im): Root of created beings; ת"ת (Talmud Torah): Torah study; תהא תפלתי סמוכה למטתי (Tehi Tefilati Semuchah L'mitati): May my prayer be close to my bed; תומ"צ (Torah U'mitzvot): Torah and commandments; תוספת אור בעולם (Tosefet Or Ba'olam): Additional light in the world; תורה (Torah): Torah; תורה ומצוותי' (Torah U'mitzvotav): Torah and its commandments; תורתו של הקב"ה (Torato Shel HaKadosh Baruch Hu): Torah of the Holy One Blessed be He; תורתי (Torati): My Torah; תלמיד ותיק עתיד לחדש (Talmid Vatik Atid Lechadesh): An experienced student will innovate in the future; תלמידי חכמים (Talmidei Chachamim): Torah scholars; תפלה הו"ע הביטול (Tefilah Hu Inyan HaBitul): Prayer is the concept of nullification; תפלת אבא בנימין (Tefilat Abba Binyamin): Prayer of Abba Benjamin; תש"ד (5704): Hebrew year 5704;