בס"ד. ש"פ וישלח, ח"י כסלו ה'תש"ממרגלא בפומי' דרבא תכלית חכמה תשובה ומעשים טובים כו' שנאמר1 ראשית חכמה יראת הוי' שכל טוב לכל עושיהם, ללומדיהם לא נאמר אלא לעושיהם2. ומביא כ"ק מו"ח אדמו"ר במאמרו ד"ה זה שאמר בש"פ וישלח תרפ"ט3 (נדפס בקונטרס דרושי חתונה תרפ"ט4) פירוש רש"י, דחכמה היא תורה, ותכלית חכמה, עיקרה של תורה, הוא שיהא עמה תשובה ומעשים טובים. ומדייק בהמאמר, דעיקרה של תורה הוא הבנה והשגה, שיבין וישיג מה שלומד [ובפרט בתורה שבע"פ, דכשאינו מבין מה שלומד אין זה נחשב לימוד כלל5], ובמאמר רז"ל זה אומר שעיקרה של תורה הוא תשובה ומעשים טובים. ויש לומר, דהטעם שמביא בהמאמר פירוש רש"י בתכלית חכמה, הוא, כי הפירוש דתכלית ברוב המקומות הוא תכלית הכוונה, וכיו"ב. ועפ"ז, פירוש תכלית חכמה תשובה ומעשים טובים הוא, שתכלית הכוונה בלימוד התורה (חכמה) הוא שתביא לתשובה ומעשים טובים6. ולכן מביא בהמאמר פירוש רש"י דתכלית חכמה הוא עיקרה של תורה7. דנוסף לזה שהכוונה דלימוד התורה היא שתביא לתשובה ומעשים טובים, גם ענין התורה עצמה [ואדרבה עיקר ענינה] הוא תשובה ומעשים טובים. ולכן מדייק, דחכמה (תורה) ותשובה ומעשים טובים הם לכאורה שני ענינים שונים.ב) ואולי יש להוסיף, דחכמה (תורה) ותשובה ומעשים טובים, נוסף לזה שהם ענינים שונים, הם גם כמו הפכים. דבלימוד התורה מודגשת מציאותו של האדם העוסק בתורה, דמצות לימוד התורה היא שיבין וישיג (הענין שלומד) בהשכל שלו. ועד שגם בנוגע לפסק דין צריך לפסוק כפי הבנתו דוקא. וכמו שארז"ל8 קא מיפלגי במתיבתא דרקיעא כו' הקב"ה אומר כו' וכולהו מתיבתא דרקיעא אמרי כו', דהטעם על זה שמתיבתא דרקיעא פסקו הדין באופן אחר מהקב"ה, הוא, כי ע"פ כללי התורה צריכים הם לפסוק הדין כפי הבנתם. דענין זה הוא אפילו בלימוד התורה שבמתיבתא דרקיעא. ומכש"כ בלימוד התורה דהאדם למטה, דתורה לא בשמים היא9 וקוב"ה קא חייך ואמר נצחוני בני נצחוני8. ובתשובה ומעשים טובים מודגש הביטול דהאדם. דענין התשובה הוא שהאדם יוצא ומתבטל ממציאותו, אסורה מכאן10, וכ"ה בנוגע למצוות (מעשים טובים), דנוסף לזה שקיום המצוות צ"ל (לא מצד השכל, אלא) בדרך עבודת עבד11, הנה גם הפעולה שנעשית ע"י קיום המצוות הוא שאברי גוף האדם המקיים את המצוה נעשים מרכבה לרצון העליון12, דמרכבה הו"ע הביטול. ואעפ"כ, עיקרה של תורה (תכלית חכמה) (מציאות) הוא תשובה ומעשים טובים (ביטול).ג) ונקודת הביאור בזה (בהמאמר13) ע"פ מה דאיתא בזהר14 לית מחשבה תפיסא בך כלל, אבל נתפס איהו ברעותא דלבא. דמחשבה [השגה דבינה וגם החכמה שלמעלה מהשגה דבינה, כולל גם ראי' דחכמה15] תופסת רק בגילויים ולא בעצמות, וע"י רעו"ד תופסים בהעצמות. והענין הוא, דבאהבה ב' מדריגות בכללות. אהבה שע"פ טעם ודעת, ואהבה עצמית שמצד עצם הנשמה שמקושרת עם העצמות. ע"ד אהבת בן לאביו שהיא אהבה עצמית שמעצם הבן לעצם האב. ואהבה זו נקראת בשם רעותא דלבא. וזהו נתפס איהו ברעותא דלבא, דכמו שהבן מעורר את עצמות האב, דכשהבן צועק אבא ניזוז האב בכל מהותו, כמו"כ הוא בהנמשל, שהאהבה עצמית שמצד עצם הנשמה תופסת בהעצמות. וזהו שתכלית ועיקר החכמה הוא תשובה ומעשים טובים16, כי החכמה תופסת רק בגילויים (כנ"ל), ובכדי לתפוס בהעצמות הוא ע"י תשובה ומעשים טובים.וצריך להבין, דענין זה (דחכמה תופסת בגילויים, ובכדי לתפוס בהעצמות הוא ע"י תשובה ומעשים טובים) מבאר רק המעלה שבתשובה ומעשים טובים לגבי חכמה. דהגם שבדרגת הכחות דנפש האדם לימוד התורה הוא נעלה יותר מתשובה ומעשים טובים, דלימוד התורה הוא בהשכל שבו, ותשובה ומעשים טובים הם במדות שבלב ובכח המעשה [תשובה במדות שבלב17, ומעשים טובים בכח המעשה], מ"מ, מעלה בתשובה ומעשים טובים שעל ידם דוקא תופסים בהעצמות. אבל ביאור זה הוא לכאורה רק להפירוש שתכלית חכמה הוא תכלית העילוי דחכמה. דכיון שע"י התשובה ומעשים טובים תופסים בהעצמות, לכן, ע"י שהחכמה מביאה לתשובה ומעשים טובים, נעשה עילוי גם בחכמה [וע"ד גדול תלמוד שמביא לידי מעשה18, דע"י שהלימוד מביא לידי מעשה הוא גדול יותר מכמו שהוא מצד עצמו]. ומהמשך הענינים שבהמאמר משמע, דענין זה (שחכמה תופסת בגילויים, ובכדי לתפוס בהעצמות הוא ע"י תשובה ומעשים טובים) הוא גם ביאור על זה שעיקרה של תורה הוא תשובה ומעשים טובים.ד) ויובן בהקדים, דמ"ש בהמאמר בהמשך להענין דנתפס איהו ברעותא דלבא שע"י תשובה ומעשים טובים תופסים בהעצמות, יש לומר ע"פ המבואר בכ"מ19, שקיום התומ"צ שלאחרי רעו"ד הוא במדריגה נעלית יותר (כדלקמן). ועפ"ז יש לומר, דמ"ש בזהר שנתפס איהו ברעותא דלבא, שני ענינים בזה. שנתפס בהרעותא דלבא עצמה, וזה שהרעותא דלבא היא הקדמה לקיום התומ"צ שבהם נתפס העצמות ממש. והיינו, שבכדי לתפוס בהעצמות ממש הוא (בעיקר) ע"י קיום התומ"צ20, אלא שזה שע"י מעשה המצוות תופסים בהעצמות הוא כשהעשי' היא בביטול, והביטול שבעשיית המצוות הוא כשהאהבה המביאה לקיום המצוות היא אהבה עצמית שלמעלה מטעם ודעת, רעותא דלבא. דכשהאהבה21 [שבעת התפלה] היא ע"פ טעם ודעת, קיום המצוות [שבמשך כל היום] הוא בכדי להמשיך גילוי אלקות. וגם כשהאהבה היא ע"י ההתבוננות בההפלאה דאוא"ס, שעי"ז בא לאהבה רבה דמי22 לי בשמים, שאינו רוצה בכל הגילויים ורק בהעצמות23, יש מבוקש בקיום המצוות שלו (שבמשך כל היום), להמשיך גילוי עצמות אוא"ס. וקיום המצוות שלאחרי התעוררות האהבה עצמית (רעותא דלבא) הוא בלי שום מבוקש [גם לא המבוקש דהמשכת גילוי עצמות אוא"ס] ורק לקיים רצונו ית', בדרך קבלת עול. דהביטול שבקיום המצוות באופן זה הוא עוד יותר מהביטול שברעו"ד24, וע"י קיום המצוות באופן זה הוא המשכת העצמות.ויש לומר, דהטעם לזה שגם ע"י רעותא דלבא אין תופסים בהעצמות ממש [ובכדי לתפוס בהעצמות הוא דוקא ע"י קיום המצוות שלאחרי הרעו"ד], הוא, דכיון שהעצמות הוא מובדל מכל ענין, אי אפשר לתפוס אותו ע"י שום ענין, אלא ע"י הרצון שלו (דהעצמות). וכיון שגם האהבה העצמית שמצד עצם הנשמה (רעותא דלבא) היא אהבה ורצון דהאדם, אין נתפס בזה העצמות ממש. וזהו היתרון שבהעבודה דקבלת עול לגבי רעותא דלבא, דרעותא דלבא הוא רצון האדם, וגם כשהרצון שלו הוא בביטול, שאינו רוצה לעצמו כלל וכל רצונו הוא (שיושלם) רצון הקב"ה25, מ"מ, גם רצון זה הוא הרצון של האדם26, מציאות27. והעבודה דקבלת עול, שמקבל עליו לקיים ציווי השם גם כשהציווי הוא כנגד רצונו בדוגמת עבד, שעבד הוא מוכרח לקיים רצון האדון, הוא לא מצד המציאות (רצון) שלו אלא מצד עול מלכות שמים המוטל עליו28. אלא שאעפ"כ, גם הביטול דקבלת עול אינו תופס בהעצמות ממש, ובכדי לתפוס בהעצמות הוא דוקא ע"י קיום התומ"צ29, דכיון שכל הענינים הם באין ערוך וכלא חשיב לגבי' ית', הרי אין שייך שיהי' איזה ענין שעל ידו יכולים לתפוס בי' ית'. ובכדי לתפוס את העצמות הוא דוקא ע"י שהעצמות רוצה בזה. וזהו שע"י קיום התומ"צ תופסים בהעצמות, כי המצוות הם רצון העצמות. היינו, דזה שע"י התומ"צ תופסים בהעצמות הוא לא מצד מעלת התומ"צ עצמם, אלא לפי שהוא רצון העצמות. וזה שקיום המצוות צ"ל בביטול [אף שלגבי העצמות ביטול ומציאות הם בשוה ממש], הוא, בכדי שהמשכת העצמות שע"י קיום המצוות תהי' בגילוי. דכשעשיית המצוה של האדם היא באופן שנרגשת המציאות שלו, שהוא המקיים את המצוה, הרגש המציאות הוא כמו סותר לגילוי העצמות. וכיון שכשהאדם מקיים את המצוות מצד הרצון שלו, גם כשהרצון שלו הוא להשלים רצון הקב"ה, נרגשת מציאותו, לכן, בכדי שהמשכת העצמות שע"י קיום המצוות תהי' בגילוי, הוא ע"י שקיום המצוות הוא בדרך קבלת עול, לא מצד הרצון שלו אלא מצד עול מלכות שמים המוטל עליו.ה) והנה ידוע30, דשני הענינים דבן ועבד הם בדרך כלל בלימוד התורה ובקיום המצוות. ואולי יש לומר ביאור בזה, דהחילוק בין בן לעבד הוא, דהעבד הוא בטל להאדון, וענין בן הוא שמציאותו הוא האב. וכמבואר בהמשך תרס"ו31 דמה שהוא רצון האב הוא גם רצון הבן, וכמו שמחייב שכל האב כן מחייב שכל הבן. וענינים אלה (בן ועבד) שבכל אחד מישראל מתגלים ע"י לימוד התורה וקיום המצוות. דבקיום המצוות, שקיום המצוות הוא לקיים ציווי השם בדרך קבלת עול, מתגלה העבד שבו, ובלימוד התורה שצריכה להיות בהבנה והשגה דוקא, שהשכל של האדם העוסק בתורה יהי' בהתאם לחכמתו של הקב"ה, מתגלה הבן שבו. ויש להוסיף, דגם זה שהפס"ד דהאדם העוסק בתורה צריך להיות כפי הבנתו דהאדם, דתורה לא בשמים היא, הוא מצד ענין הבן שבישראל, וכמאמר רז"ל קוב"ה קא חייך ואמר נצחוני בני נצחוני, דהטעם על זה שנצחוני הוא לפי שהם בני. והיינו32, כי שרש הבן הוא בעצמות האב שלמעלה מכחות הגלויים שלו, ועד"ז בישראל, בניו של הקב"ה, ששרשם הוא בעצמותו ית' למעלה מכמו שצמצם את עצמו בתואר קוב"ה, ולכן הם יודעים ומשיגים33 אמיתית התורה כמו שהיא מושרשת בהעצמות שלמעלה מדרגת התורה כמו שנמשכה בידיעת קוב"ה.ו) והנה נוסף לשני הענינים דבן ועבד, יש עוד ענין בעבודת האדם, קיום המצוות. וכמו שנת"ל (סעיף ד), דבקיום המצוות שני ענינים. הביטול דקב"ע שבקיום המצוה, וקיום המצוה עצמה. ועיקר הענין דהמשכת העצמות הוא ע"י קיום המצוה עצמה – רצון העצמות, אלא שבכדי שהמשכת העצמות שבקיום המצוה תהי' בגילוי הוא כשקיום המצוה היא בדרך קבלת עול, עבד. והשלימות דענין זה (שקיום המצוות הוא בלי שום מבוקש ורק לקיים רצונו ית' בדרך קבלת עול) הוא ע"י קדימת התעוררות האהבה עצמית (רעותא דלבא), בן.ויש לומר, דג' ענינים אלה הם ג' הענינים דחכמה תשובה ומעשים טובים. חכמה (תורה) הו"ע בן (כנ"ל סעיף ה), תשובה שענינה הוא שהאדם יוצא ומתבטל ממציאותו (כנ"ל סעיף ב), הוא ע"ד הענין דקבלת עול, עבד, ומעשים טובים הם המצוות עצמם, רצון העצמות.ויש לקשר זה עם פירוש הידוע34 בהלשון תשובה ומעשים טובים, שעל ידי התשובה נעשים המעשים (מעשה המצוות) מעשים טובים ומאירים35, דהמשכת העצמות היא (בעיקר) בקיום המצוות (מעשים), ולא בהביטול דתשובה (ודקבלת עול). אלא שבכדי שהמעשים יהיו מעשים טובים ומאירים, שהמשכת העצמות שבהם תהי' בגילוי, הוא ע"י הביטול דתשובה וקבלת עול.ז) והנה הגם שענין עסק התורה הוא שמציאותו של האדם (ההבנה וההשגה שלו) תהי' בהתאם להתורה, מ"מ, גם בלימוד התורה צ"ל הביטול דעבד, עולה של תורה36. וזהו שארז"ל37 שאינו דומה שונה פרקו מאה פעמים לשונה פרקו מאה פעמים ואחד, לפי שבפעם זו היתירה משנה טבעו ורגילותו38, שגם בתורה צ"ל הביטול דעבד39.ונקודת הביאור בזה, דזה שבן ועבד הם שני ענינים, הוא בהנשמה כמו שבאה בהמשכה, אבל בשרש הנשמה כמו שהיא מושרשת בהעצמות ממש, שני הענינים שבה הם חד. ועד"ז הוא בתורה ומצוות, דכמו שהם בהעצמות, שניהם הם ענין אחד. ולכן, גם בלימוד התורה צריך להיות גם הביטול דעבד. דע"י לימוד התורה בבחינת בן בלבד, ההתקשרות דישראל באורייתא40 היא בהדרגא דתורה כמו שבאה בהמשכה [שהתורה והמצוות נעשו שני ענינים], ובכדי שתהי' ההתקשרות בעצם התורה כמו שמושרשת בהעצמות [ששם התורה והמצוות הם חד], הוא ע"י שבלימוד התורה שלו מודגשים שני הענינים. דתורה לא בשמים היא אלא ניתנה לרשותו, שלכן הפסקי דינים שלו הם כפי הבנתו דוקא ואין משגיחין בבת קול8 – מציאות דבן, וביחד עם זה הוא מקבל עליו עול תורה, שהתורה היא ה"אדון" שלו והוא בטל להתורה כעבד שמוטל עליו עול האדון.ח) וזהו תכלית חכמה תשובה ומעשים טובים, דעיקרה של תורה הוא שיהא עמה תשובה ומעשים טובים. דנוסף לזה שהתורה מביאה לתשובה ומעשים טובים, התשובה ומעשים טובים צריכים להיות עמה, עם התורה עצמה, שבלימוד התורה יהי' גם הביטול דתשובה ומעשים טובים. [ויש לומר, דזה שאומר שיהא עמה תשובה ומעשים טובים, הוא, כי הביטול דתשובה (מה שהאדם יוצא ממציאותו, אסורה מכאן), הוא מצד ההרגש שלו, ולכן גם בהביטול מעורב (בדקות) המציאות שלו, ואמיתית הביטול הוא הביטול דמעשים טובים, דזה שקיום המצוות הוא בדרך קבלת עול הוא לא מצד הרצון שלו אלא מצד עול מלכות שמים המוטל עליו (כנ"ל סוף סעיף ד). ובפרט להביאור דלעיל (סעיף ו) שהכוונה במעשים טובים היא להמצוות (מעשים) עצמם, דלפי ביאור זה, הביטול דמעשים טובים הוא שאין נרגש בו גם זה שהוא בטל להאדון, ומה שנרגש הוא רק רצון העליון. ותכלית חכמה הוא שיהא עמה תשובה ומעשים טובים, שבלימוד התורה שלו יהי' הביטול דתשובה וגם הביטול דמעשים טובים]. וענין זה הוא עיקרה של תורה, כי עי"ז תופסים בעיקר ושרש התורה כמו שהיא מושרשת בהעצמות.ויש להוסיף, דהטעם על זה שמאמר זה (תכלית חכמה תשובה ומעשים טובים) הי' מרגלא בפומי' דרבא דוקא, כי בלימוד התורה שני אופנים בכללות, אופן הלימוד דאביי ואופן הלימוד דרבא [שלכן, בהויות דאביי ורבא נכללים כל הענינים דתושבע"פ41]. והחילוק שבין שני האופנים הוא כדאיתא בגמרא42 אדמגרמיתו גרמי בי אביי תו אכלי בשרא שמינא בי רבא. וכיון שלימוד התורה דרבא הי' באופן של בישרא שמינא (הלכות צהובות מרווחות43), שבהלימוד באופן זה מודגשת המציאות של האדם הלומד, ובפרט שהנהגתו היתה שמקמי דפתח להו לרבנן אמר מילתא דבדיחותא44, לכן הי' מרגלא בפומי' המאמר תכלית חכמה תשובה ומעשים טובים, שבלימוד התורה צ"ל גם הביטול דתשובה ודמעשים טובים.ט) והנה ידוע שכל הענינים שבדרושי רבותינו נשיאינו, כולל גם זמן אמירתם, הם בתכלית הדיוק. ועפ"ז יש לומר, דמהטעמים שדרוש זה אמרו כ"ק מו"ח אדמו"ר בש"פ וישלח, השבת שלפני י"ט כסלו, הוא, כי ענין הנ"ל מרומז בהפסוק45 פדה בשלום נפשי גו' השייך לי"ט כסלו46, ובהפסוק קטונתי מכל החסדים ומכל האמת גו' שבפרשת וישלח47 וגם שייך להגאולה די"ט כסלו48. והענין הוא, דג' הענינים שבמארז"ל הנ"ל [חכמה, תשובה ומעשים טובים] שייכים לג' העמודים49 דתורה עבודה וגמ"ח. חכמה – תורה, תשובה – עבודה, כי תפלה (עבודה50) הו"ע הביטול, שהאדם המתפלל הוא כעבד בפני רבו51, ומעשים טובים – גמילות חסדים, דגמ"ח הוא כללות כל המצוות52.והנה דרז"ל53 פדה בשלום נפשי גו', כל העוסק בתורה ובגמ"ח ומתפלל עם הצבור כו' כאילו פדאני לי ולבני מבין האומות, שהפדי' היא ע"י ג' הענינים דתורה גמ"ח ותפלה (בצבור). ועד"ז הוא בהפסוק קטונתי מכל החסדים ומכל האמת, דחסדים לשון רבים הם ב' הקוין דגמ"ח ותפלה. וכידוע54 שתפלה היא בכלל גמ"ח. [ונאמר החסדים לשון רבים, כי החסד דגמ"ח (מצוות) והחסד דתפלה, הם שני חסדים. ובפרט לפי הידוע55 שתפלה היא בקו הגבורה, העלאה מלמטה למעלה. דמזה מובן, שהחסד שבתפלה אינו כהחסד שבגמ"ח]. ואמת הוא תורה, אין אמת אלא תורה56. ואומר קטונתי מכל החסדים ומכל האמת, דענין הביטול (קטונתי) הוא לא רק מכל החסדים, הקוין דתפלה וגמ"ח (תשובה ומעשים טובים), אלא גם מכל האמת, תורה (חכמה). ועד"ז הוא במארז"ל עה"פ פדה בשלום נפשי, שהדיוק הוא כל העוסק בתורה (ולא הלומד תורה). דענין עוסק בתורה הוא (כמו שמבאר כ"ק מו"ח אדמו"ר57), שנוסף על זה שהוא לומד לעצמו, הוא משתדל בכל מיני השתדלות להביא את הרבים לידי לימוד התורה. דזה שאינו מסתפק בזה שהוא עצמו לומד ומשתדל להביא את הרבים ללימוד התורה, ובפרט כשנותן על זה מזמנו שהי' יכול ללמוד לעצמו, הוא מצד הביטול שלו לתורה.י) והנה נתבאר לעיל (סעיף ז), שהחיבור דשני הענינים דבן ועבד הוא ע"י גילוי עצם הנשמה כמו שמושרשת בהעצמות, דבעצם הנשמה שני הענינים דבן ועבד הם כולא חד. ועפ"ז יש לבאר הסדר דמרז"ל הנ"ל (כל העוסק בתורה ובגמ"ח ומתפלל עם הצבור), שמקדים תורה לגמ"ח ותפלה, הגם שבסדר עבודת האדם בכלל לימוד התורה הוא (בעיקר) לאחרי התפלה58 [שבאה לאחרי קדימת גמ"ח, כמרז"ל59 יהיב פרוטה לעני והדר מצלי], כי אמיתית הענין דפדה בשלום נפשי הוא ע"י גילוי היחידה60. ועד"ז הוא בנוגע להענין דפדאני לי ולבני מבין האומות, דזה שענין זה יהי' בביאת המשיח דוקא הוא לפי שמשיח הוא היחידה דכללות ההשתלשלות61. ויש לומר, דהכוונה כאן ביחידה היא (לא רק לדרגא הפרטית דיחידה, אלא גם) לעצם הנשמה. ולכן מקדים תורה לגמ"ח ותפלה, כי הגילוי דעצם הנשמה הוא ע"י העוסק בתורה [דזה שתורה (בן) היא באופן דעוסק (עבד) הוא מצד עצם הנשמה], ולכן, ענין זה הוא ההכנה העיקרית לביאת המשיח, היחידה דכללות ההשתלשלות.ולהוסיף, שע"י גילוי היחידה דכללות ההשתלשלות שיהי' לעתיד לבוא, יתוסף עילוי בכל ג' הענינים (חכמה, תשובה ומעשים טובים), ועד לעילוי שבאין ערוך. דבנוגע לתורה (חכמה) ארז"ל62 שהתורה דעכשיו היא הבל לגבי תורתו של משיח, ובנוגע לתשובה ידוע63 שמשיח אתא לאתבא צדיקייא בתיובתא, שהתשובה דצדיקים נעלית יותר מתשובה כפשוטה, ובנוגע למעשים טובים ידוע64 שבביאת המשיח יהי' קיום המצוות בתכלית השלימות. ויש לומר, שבהשלימות דמעשים טובים ומאירים שיהי' אז נכלל גם שכל הענינים דעולם העשי' יהיו מאירים, ועד שגם לילה כיום יאיר65, בגאולה האמיתית והשלימה ע"י משיח צדקנו, ובאופן דמיד הן נגאלין66.

=== FOOTNOTES ===

* ) יצא לאור בקונטרס י"ד כסלו – תנש"א, "בקשר עם יום הבהיר י"ד כסלו, יום נישואי כ"ק אדמו"ר שליט"א עם הרבנית הצדקנית מרת חי' מושקא נ"ע זי"ע (בשנת תרפ"ט) .. טו כסלו, שנת ה'תנש"א". "המאמר מיוסד על ד"ה זה שאמר כ"ק אדמו"ר מהוריי"צ נ"ע בש"פ וישלח תרפ"ט בסעודת שבע ברכות, שנדפס בקונטרס דרושי חתונה תרפ"ט".1) תהלים קיא, י.2) ברכות יז, א.3) "בסעודת שבע ברכות".4) קונטרס ב – נדפס בסה"מ קונטרסים ח"א כח, סע"ב ואילך. סה"מ תרפ"ט ע' 104 ואילך.5) מג"א או"ח ס"נ סק"ב. שו"ע אדה"ז שם ס"ב. הל' ת"ת לאדה"ז פ"ב סי"ג.6) להעיר מחדא"ג מהרש"א לברכות שם. הל' ת"ת לאדה"ז פ"ד ס"ג-ד.7) ואולי יש לומר, דמקורו של רש"י שפירוש "תכלית" כאן הוא עיקר, הוא, כי ענין זה למידין בברכות שם מהכתוב (תהלים קיא, י) "ראשית חכמה יראת ה'", דיראת ה' היא ראשית החכמה. ולהפירוש שהתכלית דלימוד התורה הוא שתביא לתשובה ומעשים טובים – היראה היא לאחרי החכמה. ולכן מפרש ש"תכלית חכמה" הוא עיקרה של תורה, עיקרה וראשיתה*. ויומתק יותר ע"פ המבואר לקמן ס"ח דעיקרה של תורה הוא עיקר ושרש התורה כמו שהיא בהעצמות.*) להעיר מפירוש הראב"ע עה"פ לכל תכלה ראיתי קץ (תהלים קיט, צו) "קץ בלשוננו פעם ראש ופעם סוף". ובהמשך תרס"ו ע' כ, דלפירוש הראב"ע פירוש תכלה (בתהלים שם) הוא תחילה. ומזה מובן, שעד"ז הוא בנוגע ל"תכלית" (מלשון תכלה), שלפעמים פירושו הוא תחלה וראש.8) ב"מ פו, א.9) שם נט, ב.10) ל' רש"י עה"פ שמות ג, ג. וראה סה"ש ה'תש"ב (ע' 47) דקאי על עבודת התשובה.11) תניא רפמ"א. וראה לקו"ת שלח מ, א. ובארוכה – עטרת ראש דרוש לעשי"ת נז, א. שם נט, ב. וראה לקמן ס"ד.12) תניא פכ"ג (כח, ב).13) ס"ב ואילך (סה"מ קונטרסים שם כט, סע"א ואילך. תרפ"ט ע' 105 ואילך). וראה בהבא לקמן גם המשך תרס"ו ס"ע נז ואילך. סה"מ תרפ"ז ע' קעה.14) כן הובא בשם הזהר בהמצויין בהערה שלפנ"ז ובכ"מ בדא"ח. וראה זח"ג רפט, ב (באד"ז): דלא אתידע ולא אשתמודע כו' אלא ברעותא דלבא. ובתקו"ז בהקדמה ("פתח אליהו") יז, א: לית מחשבה תפיסא בך כלל.15) ראה בהמאמר שם ריש ס"ד (סה"מ קונטרסים שם ל, ב. תרפ"ט ע' 108), דמחשבה הוא אותיות חש"ב מ"ה. חש"ב הוא ההנחה שכלית, ומ"ה הוא ראי' דחכמה, ולית מחשבה תפיסא בי', שגם המ"ה אינו תופס בהעצמות.16) הביאור בהמשך הענינים שבהמאמר – שהמעלה דתשובה ומעשים טובים בא בהמשך לזה שנתפס איהו ברעותא דלבא – ראה לקמן ס"ד.17) להעיר מתניא פכ"ט (לו, ב) "עיקר התשובה בלב".18) קידושין מ, ב. וש"נ.19) המשך תרס"ו ע' סא. סה"מ תרפ"ז ע' קפא. וראה גם המשך תער"ב ח"א פקצ"ה (ע' שצו).20) להעיר מתניא ספ"ד (ט, א) "הקב"ה בכבודו ובעצמו לית מחשבה תפיסא בי' כלל כי אם כאשר תפיסא ומתלבשת בתורה ומצוותי'", דמפשטות הלשון "כי אם כו' בתורה ומצוותי'" משמע שכל שאר הענינים [גם רעו"ד, וגם הביטול דקב"ע – ראה לקמן בפנים] אינם תופסים בהעצמות.21) בהבא לקמן ראה המשך תרס"ו וסה"מ תרפ"ז שם.22) לשון הכתוב – תהלים עג, כה.23) ראה לקו"ת תזריע כ, סע"א ואילך. שורש מצות התפלה להצ"צ פ"מ (דרמ"צ קלח, סע"א). לקמן ח"ג ע' קלד ואילך.24) כ"ה בהמשך תרס"ו וסה"מ תרפ"ז שם. ובסה"מ תרפ"ז שם ס"ע קפב, דמעלתן של ישראל כמו שהם בעצמותו ית' הוא (לא זה שהם בנים, רעו"ד, אלא) זה "שהם עבדים בהעבודה דקבעומ"ש דוקא". וראה לקמן בפנים.25) ראה תניא פמ"א (נז, ב ואילך) ובארוכה בסה"מ תר"ס ע' קמט ואילך, שגם באהבה העצמית שמצד עצם הנשמה, שתי דרגות. הרצון "לדבקה בה' ולא ליפרד כו' בשום אופן אפילו במסירת נפש ממש", דרצון זה הוא בחינת מציאות; וענין הביטול הוא שכל רצונו הוא רצון ה' – שיהי' גילוי אלקות בעולם.26) וראה המשך תרס"ו ע' שסא, דעבודתו של העבד (הפשוט) נקראת על שם אדונו, משא"כ זה שהבן עובד עבור אביו [וכן זה שעבד נאמן עובד עבור אדונו] אינה נחשבת כעבודת האב עצמו, ולכן אין בזה תענוג כ"כ.27) דהביטול שברצון זה הוא בה"צורה" שלו שאינו רוצה לעצמו ורק שיושלם רצון הקב"ה, אבל עצם הרצון (ה"חומר") הוא מציאות.28) ויש לומר, דענין זה שייך גם בצדיק שאין לו יצה"ר. כי המעלה דעבד המבוארת כאן היא [לא זה שיש לו רצון אחר והוא כופה את עצמו, המעלה דאתכפיא, כי אם] הביטול שלו, שהוא מוכרח לקיים ציווי האדון גם באם הי' הציווי נגד רצונו. וזה שבפועל הוא רוצה לקיים הציווי – אין זה גורע בהביטול, מכיון שגם באם הציווי הי' כנגד רצונו, הוא מוכרח בזה.29) ראה לעיל הערה 20.30) המשך תרס"ו ע' שסד ואילך. ובכ"מ.31) ס"ע שח ואילך.32) בהבא לקמן ראה בפרטיות יותר לעיל ח"א ס"ע לא ואילך.33) ראה עד"ז המשך תער"ב ח"ב ע' תתק.34) לקו"ת דרושים לשמע"צ פה, א. שה"ש יז, ג. וראה לקו"ש ח"ד ע' 1053 ואילך.35) דפירוש "טובים" הוא מאירים, כמ"ש (בראשית א, ד) "את האור כי טוב" (לקו"ת שה"ש שם).36) ראה במדב"ר פי"ח, כא. תדא"ר רפ"ב. מדרש שמואל פכ"ט. וראה לקו"ת פ' ראה ד"ה וכל בניך ס"ב (כט, ג ואילך).37) חגיגה ט, ב.38) תניא פט"ו.39) לקו"ת שם.40) ראה זח"ג עג, א.41) ראה סוכה כח, א.42) ב"ב כב, א.43) פרש"י ב"ב שם ד"ה דאמר להו וד"ה תו.44) פסחים קיז, א.בש"ס ועין יעקב פסחים שם: רבה. אבל בתניא פ"ז (יא, ב) הביא גירסת רבינו חננאל שם (וכ"ה ביל"ש מלכים-ב רמז רכז): רבא. וראה שיחת מוצש"ק פ' בשלח, י"א שבט ה'תשכ"ד סכ"א ואילך (נעתק בלקוטי ביאורים (להר"י שי' קאָרף) לתניא שם. תו"מ חל"ט ע' 50 ואילך).45) תהלים נה, יט.46) כמ"ש אדה"ז בנוגע לגאולתו בי"ט כסלו (אגרות-קודש שלו סי' לח. וש"נ) "כשקריתי בס' תהלים בפסוק פדה בשלום נפשי כו' יצאתי בשלום כו'".47) לב, יא.48) כמובן מאגה"ק (ס"ב) ד"ה קטונתי שכתבה בעל הגאולה "אחר ביאתו מפ"ב".49) אבות פ"א מ"ב.50) תענית ב, א. רמב"ם הל' תפלה בתחלתו. סהמ"צ להרמב"ם מ"ע ה. רבינו יונה לאבות שם.51) שבת יו"ד, א.52) ראה תניא פל"ז (מח, ב). לעיל ח"א ע' רנח, ובהנסמן שם הערה 33.53) ברכות ח, א.54) כמארז"ל עה"פ (משלי יא, יז) גומל נפשו איש חסד – ראה פרש"י ד"ה ה"ג – שבת קכז, ריש ע"ב. לקו"ת ויקרא ה, א. אוה"ת משפטים ע' א'קנו. ובכ"מ.55) דג' הענינים שעליהם העולם עומד הם בג' הקוין חג"ת – אוה"ת (יהל אור) לתהלים עה"פ ס"ב (ע' רד). ד"ה פדה בשלום תרע"ח (תש"ז) פ"א ואילך (סה"מ תרע"ח ע' צג ואילך. ה'תש"ז ע' 202 ואילך). ובכ"מ.56) ירושלמי ר"ה פ"ג ה"ח. ועוד.57) ד"ה הסכת ושמע ישראל תרצ"ג ס"ב ואילך (סה"מ קונטרסים ח"א רנט, א). וראה גם סד"ה אריב"ל דבר זה כתוב כו' וסד"ה אריב"ל בכל יום כו' – תרפ"ח (סה"מ תרפ"ח ע' קיב. שם ע' קכז).58) ראה סוף מס' ברכות. טושו"ע (ודאדה"ז) או"ח ר"ס קנה. לקו"ת ברכה צו, ב. ועוד. וראה גם לקמן ע' קנב ואילך.59) ב"ב יו"ד, א. רמב"ם הל' מתנות עניים פ"י הט"ו. טושו"ע (ודאדה"ז) או"ח סו"ס צב. טושו"ע יו"ד סרמ"ט סי"ד.60) ד"ה פדה בשלום בשערי תשובה ח"א (שער התפלה) ספ"ו (נב, ג) ואילך. וראה בארוכה ד"ה זה ה'תשל"ט ס"ד ואילך (לעיל ע' מא ואילך).61) נסמן לעיל ע' סד הערה 55.62) קה"ר פי"א, ח. ועיין ג"כ שם פ"ב, א.63) הובא בלקו"ת דרושים לשמע"צ צב, ב. שה"ש נ, סע"ב. ובהנסמן במאמרי אדמו"ר האמצעי דברים ח"ג ע' א'קכט. וראה זח"ג קנג, ב.64) ראה בהנסמן בד"ה ויהיו חיי שרה תנש"א הערה 49 (לעיל ח"א ע' רצט).65) תהלים קלט, יב.66) רמב"ם הל' תשובה פ"ז ה"ה.

=== GLOSSARY ===

אברי גוף האדם (Evrei Guf HaAdam): Limbs of the person's body; אהבה (Ahava): Love; אהבה המביאה לקיום המצוות (Ahava HaMevi'a LeKiyum HaMitzvot): Love that leads to fulfillment of commandments; אהבה עצמית (Ahava Atzmit): Essential love; אהבה רבה (Ahava Raba): Great love; אהבה שע"פ טעם ודעת (Ahava She'al Pi Ta'am VaDa'at): Love based on reason and knowledge; אהבת בן לאביו (Ahavat Ben Le'Aviv): Love of son for father; אין משגיחין בבת קול (Ein Mashgichin BeBat Kol): Don't pay attention to heavenly voice; אמיתית התורה (Amitit HaTorah): Truth of Torah; אסורה מכאן (Asura MiKan): Forbidden from here; ב' מדריגות (Shtei Madreigot): Two levels; באין ערוך (Be'ein Erech): Incomparably; בביטול (BeBitul): In nullification; בגילוי (BeGiluy): In revelation; בדוגמת עבד (BeDugmat Eved): Like a servant; בדרך כלל (BeDereich Klal): Generally; בהתאם לחכמתו של הקב"ה (BeHat'am LeChochmato Shel HaKadosh Baruch Hu): In accordance with God's wisdom; ביטול דהאדם (Bitul DeHaAdam): Person's self-nullification; במאמרו (BeMaamaro): In his discourse; במדריגה נעלית יותר (BeMadreiga Na'alit Yoter): On a more elevated level; בן ועבד (Ben VeEved): Son and servant; בניו של הקב"ה (Banav Shel HaKadosh Baruch Hu): Sons of the Holy One; בס"ד (Besiyata Dishmaya): With Divine assistance; בעת התפלה (Be'et HaTefila): During prayer; בתואר קוב"ה (BeTo'ar Kadosh Baruch Hu): In title of Holy One Blessed be He; ג' הענינים דחכמה תשובה ומעשים טובים (Gimel HaInyanim DeCh; גדול תלמוד שמביא לידי מעשה (Gadol Talmud SheMevi Lidei Maaseh): Great is study that leads to action; גילוי עצמות אוא"ס (Giluy Atzmus Or Ein Sof): Revelation of Essence of Infinite Light; גילויים (Giluyim): Revelations; ד"ה (Dibur HaMatchil): Opening words; דרגת הכחות דנפש האדם (Dargat HaKochot DeNefesh HaAdam): Level of soul powers of person; דרגת התורה (Dargat HaTorah): Level of Torah; ה'תש"מ (Hey Tash"m): Year 5740 (1979-1980); הביטול דקב"ע (HaBitul DeKabalat Ol): Nullification of accepting yoke; הבנה והשגה (Havana VeHasaga): Understanding and comprehension; הבנה והשגה דוקא (Havana VeHasaga Davka): Understanding and comprehension specifically; הבנתו דוקא (Havanato Davka): Specifically his understanding; ההפלאה דאוא"ס (HaHafla'a De'Or Ein Sof): Wonder of Infinite Light; החילוק בין בן לעבד (HaChiluk Bein Ben LeEved): Difference between son and servant; המוטל עליו (HaMustal Alav): Placed upon him; המצוות הם רצון העצמות (HaMitzvot Hem Ratzon HaAtzmus): Commandments are will of Essence; המשך תרס"ו (Hemshech Tares"v): Discourse series 5666; המשכת העצמות (Hamshachat HaAtzmus): Drawing down of Essence; העבד הוא בטל להאדון (HaEved Hu Batel LaAdon): Servant is nullified to master; הקב"ה (HaKadosh Baruch Hu): The Holy One, Blessed be He; הקדמה לקיום התומ"צ (Hakdama LeKiyum HaTaryag): Preparation for fulfillment of 613 commandments; הרגש המציאות (Hergesh HaMetziut): Feeling of existence; הרצון שלו (דהעצמות) (HaRatzon Shelo DeHaAtzmus): His will (of the Essence); השגה דבינה (Hasaga DeBina): Understanding of Binah; השכל שבו (HaSeichel SheBo): His intellect; השכל של האדם העוסק בתורה (HaSeichel Shel HaAdam HaOsek BaTorah): Intellect of person engaged in Torah; השכל שלו (HaSeichel Shelo): His intellect; השלימות דענין זה (HaShlimut DeInyan Zeh): Perfection of this concept; התבוננות (Hitbonenut): Contemplation; התעוררות האהבה עצמית (Hitorerot HaAhava Atzmit): Arousal of essential love; וישלח (Vayishlach): Torah portion "And he sent"; זהר (Zohar): The Zohar; ח"י כסלו (Chai Kislev): 18th of Kislev; חכמה היא תורה (Chochma Hi Torah): Wisdom is Torah; חכמה שלמעלה מהשגה דבינה (Chochma SheLema'ala MeHasaga DeBina): Wisdom above understanding of Binah; יודעים ומשיגים (Yod'im UMasigim): Know and comprehend; כ"ק מו"ח אדמו"ר (Kevod Kedushat Mori VeChamai Admor): His honor and holiness, my teacher and father-in-law, the Rebbe; כח המעשה (Ko'ach HaMaaseh): Power of action; כלא חשיב לגבי' ית' (Kula Chashiv Legabei Yitbarach): All is considered as nothing before Him; כללי התורה (Kelalei HaTorah): Principles of Torah; כנגד רצונו (Keneged Retzono): Against his will; כפי הבנתו דהאדם (Kefi Havanato DeHaAdam): According to person's understanding; להמשיך גילוי אלקות (LeHamshich Giluy Elokut): To draw down Divine revelation; להשלים רצון הקב"ה (LeHashlim Ratzon HaKadosh Baruch Hu): To complete God's will; לימוד התורה (Limud HaTorah): Torah study; לית מחשבה תפיסא בך כלל (Leit Machshava Tafisa Bach Klal): No thought can grasp You at all; ללומדיהם לא נאמר אלא לעושיהם (Lelomdihem Lo Ne'emar Ela Le'oseihem): It doesn't say to those who learn them but to those who practice them; למעלה מכמו שצמצם את עצמו (Lema'ala MiKmo SheTzimtzem Et Atzmo): Above how He contracted Himself; מאמר רז"ל (Maamar Razal): Saying of our Sages; מדות שבלב (Midot SheBaLev): Emotional attributes of heart; מה שהוא רצון האב הוא גם רצון הבן (Mah SheHu Ratzon HaAv Hu Gam Ratzon HaBen): What is father's will is also son's will; מובדל מכל ענין (Muvdal MiKol Inyan): Separated from all matters; מושרשת בהעצמות (Mushreshet BaAtzmus): Rooted in Essence; מחייב שכל האב (Mechayev Seichel HaAv): Father's intellect obligates; מחייב שכל הבן (Mechayev Seichel HaBen): Son's intellect obligates; מחשבה (Machshava): Thought; מי לי בשמים (Mi Li BaShamayim): Whom do I have in heaven; מעלת התומ"צ עצמם (Ma'alat HaTaryag Atzman): Excellence of 613 commandments themselves; מעשה המצוות (Maaseh HaMitzvot): Performance of commandments; מעשים טובים (Maasim Tovim): Good deeds; מצוות (Mitzvot): Commandments; מצות לימוד התורה (Mitzvat Limud HaTorah): Commandment of Torah study; מציאותו הוא האב (Metziuto Hu HaAv): His existence is the father; מציאותו של האדם (Metziuto Shel HaAdam): The person's existence; מקושרת עם העצמות (Mekusheret Im HaAtzmus): Connected with the Essence; מרגלא בפומי' דרבא (Margla Befumei DeRava): Common saying of Rava; מרכבה הו"ע הביטול (Merkava Hu Inyan HaBitul): Chariot is the concept of nullification; מרכבה לרצון העליון (Merkava LeRatzon HaElyon): Chariot for the Divine will; מתגלים (Mitgalim): Are revealed; מתיבתא דרקיעא (Metivta DeRakia): Heavenly academy; נדפס (Nidfas): Printed; ניזוז האב בכל מהותו (Nizoz HaAv BeChol Mahuto): Father is stirred in his entire being; נמשכה בידיעת קוב"ה (Nimshecha BiYedi'at Kadosh Baruch Hu): Drawn down in knowledge of Holy One; נצחוני בני נצחוני (Nitzchuni Banai Nitzchuni): My children have defeated Me; נרגשת המציאות שלו (Nirgeshet HaMetziut Shelo): His existence is felt; נתפס איהו ברעותא דלבא (Nitfas Ihu BeRe'uta DeLiba): He is grasped through the will of the heart; סותר לגילוי העצמות (Soter LeGiluy HaAtzmus): Contradicts revelation of Essence; עבודה דקבלת עול (Avoda DeKabalat Ol): Service of accepting yoke; עבודת האדם (Avodat HaAdam): Service of person; עבודת עבד (Avodat Eved): Service of a servant; עול מלכות שמים (Ol Malchut Shamayim): Yoke of Kingdom of Heaven; עיקר הענין דהמשכת העצמות (Ikar HaInyan DeHamshachat HaAtzmus): Main concept of drawing down Essence; עיקרה של תורה (Ikara Shel Torah): The essence of Torah; ענין הבן שבישראל (Inyan HaBen SheBiYisrael): Concept of son in Israel; עצם הבן לעצם האב (Etzem HaBen Le'Etzem HaAv): Essence of son to essence of father; עצם הנשמה (Etzem HaNeshama): Essence of the soul; עצמות (Atzmus): Essence; עצמות האב (Atzmus HaAv): Essence of father; פירוש רש"י (Peirush Rashi): Rashi's commentary; פס"ד (Pesak Din): Halachic ruling; פסק דין (Pesak Din): Halachic ruling; ציווי השם (Tzivui HaShem): Divine command; קבלת עול (Kabalat Ol): Acceptance of yoke; קדימת התעוררות האהבה עצמית (Kedimut Hitorerot HaAhava Atzmit): Precedence of arousal of essential love; קונטרס דרושי חתונה (Kuntres Drushei Chatuna): Wedding discourse booklet; קיום המצוה עצמה (Kiyum HaMitzva Atzma): Fulfillment of commandment itself; קיום התומ"צ (Kiyum HaTaryag Mitzvot): Fulfillment of 613 commandments; ראי' דחכמה (Re'iya DeChochma): Vision of wisdom; ראשית חכמה יראת הוי' (Reishit Chochma Yirat Hashem): The beginning of wisdom is fear of God; רעו"ד (Re'uta DeLiba): Will of the heart; רצון דהאדם (Ratzon DeHaAdam): Will of the person; רצון העצמות (Ratzon HaAtzmus): Will of Essence; רצונו ית' (Retzono Yitbarach): His blessed will; ש"פ (Shabbat Parshat): Shabbat of Torah portion; שכל טוב לכל עושיהם (Seichel Tov Lechol Oseihem): Good understanding to all who practice them; שלאחרי רעו"ד (She'acharei Re'uta DeLiba): After will of heart; שלמעלה מטעם ודעת (SheLema'ala MiTa'am VaDa'at): Above reason and knowledge; שלמעלה מכחות הגלויים שלו (SheLema'ala MiKochot HaGeluyim Shelo): Above his revealed powers; שרש הבן (Shoresh HaBen): Root of son; ששרשם הוא בעצמותו ית' (SheShorshan Hu Be'atzmuto Yitbarach): Whose root is in His essence; תורה לא בשמים היא (Torah Lo BaShamayim Hi): The Torah is not in heaven; תורה שבע"פ (Torah SheBe'al Peh): Oral Torah; תכלית הכוונה (Tachlit HaKavana): Ultimate intention; תכלית העילוי דחכמה (Tachlit HaIluy DeChochma): Ultimate elevation of wisdom; תכלית חכמה תשובה ומעשים טובים (Tachlit Chochma Teshuva UMaasim Tovim): The ultimate purpose of wisdom is repentance and good deeds; תרפ"ט (Tarpat): Year 5689 (1928-1929); תשובה (Teshuva): Repentance;