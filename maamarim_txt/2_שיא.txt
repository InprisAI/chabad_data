בס"ד. ש"פ שלח, כ"ח סיון, מבה"ח תמוז, ה'תשל"ווישלח יהושע גו' שנים אנשים מרגלים גו'1, ומבאר בלקו"ת (ד"ה זה2) החילוק בין המרגלים ששלח יהושע להמרגלים ששלח משה, דבמרגלים ששלח משה כתיב3 שלח לך לדעתך אני איני מצוה לך, משא"כ שילוח המרגלים דיהושע הי' (לא מדעתו אלא) ע"פ ציווי ה'. ועוד חילוק, דהמרגלים ששלח יהושע היו רק ליריחו, מנעולה של ארץ ישראל4, ועי"ז תרו את כל הארץ5, משא"כ המרגלים ששלח משה הלכו בכל הארץ לארכה ולרחבה6.ב) ונקודת הביאור בזה, שהציווי דכיבוש הארץ (ברוחניות) הוא (ככל הציוויים שבתורה) ענין נצחי בכל דור ודור7. דכאו"א מישראל צריך לכבוש8 כל הכחות והענינים דגופו ונפשו הבהמית (ארץ כנען) ולעשותם כלים לאלקות (ארץ ישראל). והחילוק בין יריחו לכללות הארץ בנפש האדם הוא9, דיריחו הוא ג' הלבושים מחשבה דיבור ומעשה [כי יריחו הוא מלשון ריח, ולבושים שייכים לריח, וכרמז לשון הזהר10 בריחא דלבושייכו], וכללות הארץ (ארץ ז' עממין) הם המדות שבאדם. וזהו מה שהציווי (ליהושע) לשלוח מרגלים הי' שילכו (רק) ליריחו, כי מחשבה דיבור ומעשה הם ברשותו של אדם, ולכן יש ציווי לכאו"א לתור ולבחון את המחשבה דיבור ומעשה שלו שיהיו כולם להוי'. משא"כ המדות שבלב אינם ברשותו של כל אדם, דצדיקים (דוקא) לבם ברשותם11, ולכן במרגלים ששלח משה לתור את כל הארץ (לבחון את המדות, שיהיו כולם להוי') כתיב שלח לך לדעתך, אני איני מצוה לך, כי העבודה דכיבוש המדות (בשלימות) היא דוקא ע"י גילוי בחי' משה, ואינה שוה לכל נפש.ג) והנה התורה היא נצחית. ומזה מובן, דזה שמסופר בתורה (גם) שילוח המרגלים (דמשה) לתור את כל הארץ, הוא הוראה נצחית לכאו"א מישראל. ויובן זה בהקדים המבואר בתניא12 בענין צדיקים ובינונים, שעבודת הבינונים היא (בעיקר13) בלבושי הנפש, מחשבה דיבור ומעשה, ולכן מדת הבינוני היא מדת כל אדם, שגם כשהלב חומד ומתאוה איזו תאוה ביכלתו להתאפק14 ולמשול ברוח תאותו שבלבו שלא למלאותה במעשה דיבור ומחשבה (שלא לחשוב עד"ז ברצונו15), ועד שביכלתו להסיח דעתו ממנה לגמרי. משא"כ עבודת הצדיקים היא בעיקר במדות שבלב (אהבה ויראה), ואין כל אדם זוכה לזה. כי בדבר המסור ללב אין לאדם משפט הבחירה כל כך. אלא שאעפ"כ, משביעין (לכאו"א מישראל) תהי צדיק16, שכל אחד צריך גם להשתדל בעבודת הצדיקים, כמבואר בארוכה בתניא.ד) ויש לומר, דזהו שהציווי להרוג שבעה עממין ולכבוש את ארצם הוא נצחי בכל דור17, אף שכיבוש ארץ שבעה עממין הוא הפיכת ז' המדות דנפש הבהמית לקדושה, דענין זה שייך לצדיקים, ואין כל אדם זוכה לזה18, כי כאו"א מישראל צריך לעשות כל מה שביכלתו לקיים את השבועה שמשביעין אותו תהי צדיק19. וזהו מה שגם הסיפור דשילוח המרגלים (דמשה) לתור את כל הארץ נכתב בתורה (מלשון הוראה20), שכ"א מישראל צריך לתור ולבחון את המדות שלו, שיהיו כולם להוי'. אלא שאעפ"כ, במרגלים דמשה כתיב שלח לך לדעתך, אני איני מצוה לך, כי עיקר הציווי הוא על המחשבה דיבור ומעשה (כיבוש יריחו), שבהם (דוקא) הרשות נתונה לכל אדם, משא"כ במדות שבלב.ה) והנה הטעם לזה (שמחדומ"ע הם ברשותו של אדם, משא"כ המדות שבלב) הוא21, כי מחשבה דיבור ומעשה הם לבושי הנפש. ולכן, כמו שלבושי הגוף, עם היות שהאדם צריך ללבושים [מצד ענין הצניעות כיון דיתבוששו22, וגם בכדי להגן עליו מקור וחום], מ"מ ביכלתו לפושטם, ומכש"כ שאינו מוכרח בלבושים אלו (שלובש עכשיו) וביכלתו להחליפם בלבושים אחרים, עד"ז הוא בלבושי הנפש, דהלבושים דיבור ומעשה אפשר לפושטם, וגם המחשבה שהיא בתמידות, נחלפת במחשבה אחרת. משא"כ השכל והמדות ה"ה מהות הנפש23, ולכן, בכדי לשנותם, צריך ליגיעה, ועד לנתינת כח מיוחד מלמעלה.ו) ויש לומר, דענין זה (שמחדומ"ע הם לבושים) הוא גם מהטעמים על זה שהענין דמחשבה דיבור ומעשה נוגע יותר מהמדות. והיינו, דזה מה שעיקר הענין שדורשים מכאו"א היא העבודה במחשבה דיבור ומעשה, הוא (לא רק מפני שהם ברשותו כנ"ל, אלא גם) לפי שזה נוגע יותר. ויובן זה בהקדים המבואר בכ"מ24 בענין הלבושים, דשרש הלבושים הוא למעלה משרש האדם המלובש בהם. ומעלה זו שמצד שרשם, ניכרת בהם גם לאחרי שנמשכו למטה. דזהו מה שהלבושים הם מקיפים על האדם, ומוסיפים בו יופי ותפארת, ר' יוחנן קארי למאני מכבדותא25, לפי שבשרשם הם למעלה מהאדם. ועד"ז הוא גם בלבושי הנפש מחשבה דיבור ומעשה, דשרש הלבושים הוא למעלה מהנפש. ולכן, ע"י המחשבה דיבור ומעשה דתרי"ג מצוות, שהם הלבושים דנפש האלקית, נעשה עלי' בהנשמה, למעלה יותר מכמו שהיא מצד עצמה26 [דזהו גם מה שהמצוות הם לבושים להנשמה שעל ידם דוקא יכולה ליהנות מזיו השכינה, כמבואר בארוכה בכ"מ27 וגם בלקו"ת ד"ה זה28], וע"י המחשבה דיבור ומעשה בעניני העולם שאינם לשם שמים, הלבושים דנפש הבהמית, נעשה ירידה בנפש הבהמית למטה יותר מכמו שהיא מצד עצמה29. ומכיון שנפש האלקית מלובשת בנפש הבהמית, ע"י הירידה בנפש הבהמית, נעשה ירידה גם בנפש האלקית, שנפש הבהמית מורידה גם את נפש האלקית (המלובשת בה) למטה מטה30. וזהו מה שעיקר עבודת האדם היא סור מרע ועשה טוב בפועל ממש במחשבה דיבור ומעשה31, כי הכוונה בירידת הנשמה למטה היא בכדי שע"י עבודתה למטה תתעלה למעלה יותר מכמו שהיא מצד עצמה (כמו שהיתה קודם ירידתה), ועלי' זו נעשית דוקא ע"י העבודה בהלבושים דמחדומ"ע, דוגמת הלבושים כפשוטם שעל ידם דוקא מיתוסף יופי ותפארת בהאדם הלובשם וכו'.וזהו גם מה שיריחו היא מנעולה של ארץ ישראל, שע"י העבודה דסור מרע ועשה טוב במחשבה דיבור ומעשה [ומכש"כ כשישנה גם העבודה דשילוח המרגלים ליריחו, לתור ולבחון את המחדומ"ע שיהיו כולם להוי'], עי"ז מגיעים32 לבירור והפיכת המדות – כיבוש ארץ ז' עממין, ועד לירחיב ה' אלקיך את גבולך33, כיבוש דגם ארץ קני קניזי וקדמוני34 – ג' מוחין35, בביאת משיח צדקנו, בקרוב ממש.

=== FOOTNOTES ===

* ) יצא לאור בקונטרס כ"ח סיון – תשמ"ח, "לקראת יום הבהיר כ"ח סיון הבעל"ט, יום בו ניצלו כ"ק אדמו"ר שליט"א והרבנית הצדקנית נ"ע מעמק הבכא האירופאי והגיעו צלחה לארצות הברית (ביום ב', כ"ח סיון ה'תש"א), שאז התחילה תנופה חדשה בהחזקת והפצת התורה והיהדות והפצת המעינות, ע"י התייסדות המוסדות המרכזיים "מחנה ישראל", "קה"ת" ו"מרכז לעניני חינוך" שבראשם עמד כ"ק אדמו"ר שליט"א" .. "מוצש"ק פ' שלח, שנת הקהל, שנת תשמ"ח".1) יהושע ב, א. – הפטרת ש"ק פ' שלח.2) פרשתנו נא, ג. וראה גם אוה"ת פרשתנו ד"ה שלח לך ע' תלט ואילך.3) פרשתנו יג, ב ובפרש"י עה"פ. סוטה לד, ריש ע"ב. ועד"ז בתנחומא פרשתנו ה (בסופה). במדב"ר פרשתנו פט"ז, ח.4) ראה במדב"ר פט"ו, טו. תנחומא בהעלותך יו"ד.5) כמובן בפשטות. ולהעיר גם מיהושע שם, ג "לחפור את כל הארץ באו". וזהו גם "לכו וראו את הארץ ואת יריחו" (יהושע שם, א) – "ראו את הארץ" ע"י "את יריחו".6) פרש"י פרשתנו יג, כא. שם, כה.7) ובאוה"ת שם ע' תמ "דודאי פשוט שבחי' נתינת הארץ לישראל ישנו גם עתה ברוחניות".8) להעיר מתניא פ"ט (יד, רע"א), דהמלחמה של נה"א ונה"ב "על הגוף וכל אבריו" היא דוגמת מלחמת שני מלכים על עיר "שכל אחד רוצה לכבשה".9) לקו"ת שם נא, ד ואילך. אוה"ת שם ע' תמא ואילך.10) ח"ג קפו, א – הובא בלקו"ת שם. ומציין שם לד"ה אלה מסעי (לקו"ת מסעי פט, ב) – נעתק גם באוה"ת שם. ובזהר שם מדובר בלבושים כפשוטם וריח כפשוטו, שהשייכות דלבושים לריח היא בכל הלבושים. ומחשבה דיבור ומעשה נק' בשם יריחו, יריחו מלשון ריח, גם לפני הכיבוש ואפילו לפני שילוח המרגלים לשם.11) ב"ר פל"ד, י. ועוד. וראה תניא פי"ז.12) פי"ד.13) ראה לקמן הערה 31.14) לשון אדה"ז בתניא פי"ב (יז, א).15) כ"ה לכאורה הכוונה בתניא שם (וראה שם יז, ב). ועפ"ז מובן מה שמוסיף לאח"ז "ולהסיח דעתו לגמרי" – דלא רק שלא יחשוב ברצונו אלא שגם "יסיח דעתו (ויתירה מזו) לגמרי".ועד"ז בפי"ד "לעשות ולדבר ולחשוב גם מה שהוא נגד תאות לבו", ולאח"ז מוסיף "להתגבר ולהסיח דעתו ממנה לגמרי".ועפ"ז יומתק שכשמדבר בענין "להסיח דעתו" אומר "להתגבר ולהסיח דעתו", משא"כ ב"לעשות ולדבר ולחשוב" אינו אומר "להתגבר". ועצ"ע.16) נדה ל, ב.17) כדמוכח גם מזה שהציווי להרוג שבעה עממין נמנה בתרי"ג מצוות (ספר המצות להרמב"ם מ"ע קפז), שהן נוהגות לדורות* (ספר המצות להרמב"ם שרש ג).*) בספר המצות שם מ"ע קפז, דזה שהציווי להרוג שבעה עממין נמנה בתרי"ג מצוות הוא לפי שהוא "נוהג בכל דור שימצא בו אפשרות הדבר ההוא". אבל בפנימיות הענינים יש לומר, שכל התרי"ג מצוות נוהגות לדורות אלא שזהו ברוחניות. ולהעיר מהידוע (אגה"ק סכ"ט. ובכ"מ) שכל אדם מישראל צריך לקיים כל התרי"ג מצוות – אלא שיש (כאלה) שקיימו זה בגלגול הקודם.18) ואף שהאהוי"ר המביאים לעשיית המצוות (ראה תניא רפי"ז. פמ"ב (ס, סע"ב). ובכ"מ) צ"ל בכאו"א, ועל אהוי"ר אלו נאמר "כי קרוב אליך הדבר מאד" (תניא רפי"ז) – הרי מכיון שאהוי"ר אלו נצרכים לעשיית המצוות, הם נכללים (לכאורה) בכיבוש יריחו, וענין כיבוש ארץ שבעה עממין** היא העבודה דאהוי"ר עצמם*** (שלמעלה מהמדות המביאים לעשי').ולהעיר – שתרי"ג ה"ז כנגד אברים וגידים – הם ג"כ בכל הדורות.**) ומכש"כ שילוח המרגלים לתור את הארץ, שענינה הוא "לבחון את מהות אהוי"ר" (לקו"ת שם נב, א).***) ובלקו"ת שם מדבר בענין אהוי"ר אלו. כדמוכח גם ממ"ש שם "וזהו א"א אלא בבחי' משה .. ואינו שוה לכל נפש"– משא"כ האהבה (ויראה) המביאה לעשיית המצוות היא "קרוב מאד ונקל לכל אדם" (תניא פי"ז – כג, רע"א).19) בלקו"ת שם (נב, א) כותב הצ"צ בהגהה "ועיין בסש"ב פי"ד". ויש לומר, שמרמז בזה לתרץ מ"ש בתורה שילוח המרגלים דמשה, כבפנים.20) ראה זח"ג נג, ב.21) ראה גם ד"ה ונחה עליו רוח הוי' גו' ה'תשי"ד סעיף ב (לעיל ע' קעב). וש"נ.22) ראה שו"ע אדה"ז או"ח מהדו"ת סימן ב בתחלתו.23) תניא פי"ב ופי"ג (כו"כ פעמים). ועד"ז תניא רפ"ג ורפ"ו. וראה תו"א ר"פ וירא. לקו"ת ויקרא ד, ב. ובכ"מ.24) ראה לקו"ת ברכה צט, א ואילך. סידור (עם דא"ח) כ, ב ואילך. רכו, ב. ובכ"מ.25) שבת קיג, א.26) תניא פ"ד.27) אגה"ק סכ"ט. תו"א חיי שרה טז, א [ושם טז, ג ואילך מציין לכ"מ בזהר ובע"ח]. מקץ לב, ד ואילך. לקו"ת מסעי פט, ב. צא, א. ועוד.28) נא, ג.29) ראה תניא פ"ו. ובקיצורים והערות לתניא להצ"צ (ע' ג) דלבושי נפש הבהמית "טמאים יותר ממנה". וע"פ מ"ש שם (ע' פ) בענין "לבושי מסאבו" "דגם בק"ן יש אבי"ע" – יש לומר, דזה שלבושי נפש הבהמית "טמאים יותר ממנה" הוא גם כשהמחשבה דיבור ומעשה הם בלי תאוה ורק שאינם לשם שמים – אף שאז הם ק"נ ואינם יורדים בגקה"ט (קיצורים והערות שם פ"ז).30) ראה תניא ספכ"ד. ובכ"מ.31) וזה שצריך לאהוי"ר הוא בכדי שהתומ"צ (שבמחדומ"ע) יהיו פרחא לעילא, שלכן נק' בשם "גדפין" (תניא ספ"מ – נה, סע"ב).32) ראה לעיל הערה 5.33) ראה יב, כ. שופטים יט, ח.34) ספרי עה"פ ראה שם. פרש"י עה"פ שופטים שם.35) ד"ה אל תצר את מואב לאדמו"ר האמצעי – מאמרי אדהאמ"צ דברים ח"א ע' ח ואילך.

=== GLOSSARY ===

אהבה ויראה (Ahavah VeYir'ah): Love and fear; אני איני מצוה לך (Ani Eini Metzaveh Lach): I am not commanding you; אפשר לפושטם (Efshar LeFoshtam): Possible to remove them; ארץ ישראל (Eretz Yisrael): Land of Israel; ארץ כנען (Eretz Canaan): Land of Canaan; ארצות הברית (Artzot HaBrit): United States; את גבולך (Et Gevulcha): Your border; בארוכה (BeAruchah): At length; בהנשמה (BaNeshamah): In the soul; בחי' משה (Bechinas Moshe): The aspect of Moses; ביאת משיח צדקנו (Bi'at Mashiach Tzidkeinu): Coming of our righteous Messiah; ביום ב' (BeYom Bet): On Monday; ביכלתו להתאפק (BiYecholto LeHit'apek): He has the ability to restrain himself; ביכלתו לפושטם (BiYecholto LeFoshtam): He has the ability to remove them; בינונים (Beinonim): Intermediate ones; בירור והפיכת (Birur VeHafichat): Clarification and transformation; בכ"מ (BeChol Makom): In many places; בכדי לשנותם (Kedei LeShanotam): In order to change them; בכל דור ודור (BeChol Dor VaDor): In every generation; במדות שבלב (BeMidot ShebaLev): In the character traits of the heart; בס"ד (Besiyata Dishmaya): With Divine assistance; בפועל ממש (BePo'al Mamash): In actual deed; בקרוב ממש (BeKarov Mamash): Very soon; ברוחניות (BeRuchniyut): In spirituality; בריחא דלבושייכו (BeRicha DeLevushaychu): In the scent of your garments; ברשותו של אדם (BiReshuto Shel Adam): In man's control; בשרשם (BeShorsham): In their root; בתמידות (BiTmidut): Continuously; ג' הלבושים (Gimel HaLevushim): Three garments; ג' מוחין (Gimel Mochin): Three brains; גופו (Gufo): His body; ד"ה זה (Dibur HaMatchi'ach Zeh): The discourse beginning with "This"; דבר המסור ללב (Davar HaMasur LaLev): Matter given to the heart; דוגמת (Dugmat): Similar to; דורשים (Dorshin): Demand; ה'תשל"ו (Hey Tav Shin Lamed Vav): Year 5736; האירופאי (HaEiropi): European; הבעל"ט (HaBaal Shem Tov): The Baal Shem Tov; הגיעו צלחה (Higi'u Tzlachah): Arrived safely; הוראה נצחית (Hora'ah Nitzchit): Eternal teaching; החזקת והפצת (Hachzakat VeHaf; החילוק (HaChiluk): The difference; הכוונה (HaKavanah): The intention; הלב חומד ומתאוה (HaLev Chomed UMit'aveh): The heart desires and lusts; הלובשם (HaLovshan): The one wearing them; המדות שבאדם (HaMidot ShebaAdam): The character traits in man; המדות שלו (HaMidot Shelo): His character traits; המלובש בהם (HaMelubash Bahem): The one clothed in them; המצוות הם לבושים (HaMitzvot Hem Levushim): The commandments are garments; המרגלים (HaMeraglim): The spies; העבודה (HaAvodah): The service; הפיכת ז' המדות (Hafichat Shivah HaMidot): Transformation of the seven traits; הרבנית הצדקנית נ"ע (HaRebbetzin HaTzadekes Niftera): The righteous Rebbetzin, of blessed memory; הרשות נתונה (HaReshut Netunah): Authority is given; השבועה (HaShevuah): The oath; השכל והמדות (HaSeichel VeHaMidot): The intellect and character traits; התורה היא נצחית (HaTorah Hi Nitzchit): The Torah is eternal; וישלח יהושע (Vayishlach Yehoshua): And Joshua sent; ז' עממין (Shivah Amamin): Seven nations; זוהר (Zohar): The Zohar; יגיעה (Yegi'ah): Effort; יהושע (Yehoshua): Joshua; יופי ותפארת (Yofi VeTif'eret): Beauty and glory; יכולה ליהנות (Yecholah Lehanot): Can benefit; יצא לאור (Yatza LaOr): Published; ירחיב ה' אלקיך (Yarchiv Hashem Elokeicha): God will expand; ירידת הנשמה (Yeridat HaNeshamah): Descent of the soul; יריחו (Yericho): Jericho; יתבוששו (Yitbosheshu): They were ashamed; כ"ח סיון (Kaf-Chet Sivan): 28th of Sivan; כ"ק אדמו"ר שליט"א (Kevod Kedushat Admor Shlita): His Honor and Holiness the Rebbe, may he live; כאו"א מישראל (Kol Echad MiYisrael): Every individual from Israel; כחות (Kochot): Powers; כיבוש יריחו (Kibush Yericho): Conquest of Jericho; כלים לאלקות (Kelim LaElokut): Vessels for Divinity; כפשוטם (KePshutam): In their simple meaning; לאחרי שנמשכו למטה (Le'acharei SheNimshchu LeMata): After they descended below; לארכה ולרחבה (Le'arkah U'lerochbah): In length and width; לבושי הגוף (Levushei HaGuf): Garments of the body; לבושי הנפש (Levushei HaNefesh): Garments of the soul; לבושים (Levushim): Garments; לבושים אחרים (Levushim Acherim): Other garments; לבם ברשותם (Libam BiReshu'tam): Their heart is in their control; לגמרי (LeGamrei): Completely; להגן עליו (LeHagen Alav): To protect him; להחליפם (LeHachalifam): To exchange them; להנשמה (LaNeshamah): For the soul; להסיח דעתו (LeHasi'ach Da'ato): To divert his attention; להרוג שבעה עממין (Laharog Shivah Amamin): To kill the seven nations; להשתדל (LeHishtadel): To endeavor; לכבוש (Lichbosh): To conquer; לכבוש את ארצם (Lichbosh Et Artzam): To conquer their land; למטה (LeMata): Below; למטה יותר (LeMata Yoter): Lower; למטה מטה (LeMata Mata): Very low; למעלה יותר (Lema'alah Yoter): Higher; למעלה משרש האדם (Lema'alah MiShoresh HaAdam): Above the root of man; למשול ברוח תאותו (Limshol BeRuach Ta'avato): To rule over the spirit of his desire; לקו"ת (Likutei Torah): Collected Torah teachings; לקראת יום הבהיר (Likrat Yom HaBahir): Towards the bright day; לתור ולבחון (Latur VeLivchon): To explore and examine; מבה"ח (Mevo HaChodesh): Beginning of the month; מגיעים (Magi'im): Reach; מדת הבינוני (Midat HaBeinoni): The level of the intermediate one; מדת כל אדם (Midat Kol Adam): The level of every person; מהות הנפש (Mahut HaNefesh): Essence of the soul; מוכרח (Muchrach): Compelled; מוסיפים בו (Mosifim Bo): Add to him; מורידה (Moridah): Brings down; מזיו השכינה (MiZiv HaShechina): From the radiance of the Divine Presence; מחדומ"ע (Machshavah Dibur UMa'aseh): Thought, speech, and action; מחשבה דיבור ומעשה (Machshavah Dibur UMa'aseh): Thought, speech, and action; מיתוסף (Mitosaf): Is added; מכבדותא (Michvaduta): Honorable ones; מכמו שהיא מצד עצמה (MiKemo SheHi MiTzad Atzmah): Than as it is from itself; מלובשת (Melubeshes): Clothed; מלמעלה (MiLema'alah): From above; מלשון הוראה (MiLashon Hora'ah): From the language of instruction; מלשון ריח (MiLashon Re'ach): From the language of scent; מנעולה (Man'ula): Lock; מנעולה של ארץ ישראל (Man'ula Shel Eretz Yisrael): The lock of the Land of Israel; מעלה זו (Ma'alah Zo): This advantage; מפני שהם ברשותו (Mipnei SheHem BiReshuto): Because they are in his control; מצד שרשם (MiTzad Shorsham): From the side of their root; מקיפים על האדם (Makifim Al HaAdam): Surround the person; משביעין (Mashbi'in): They make swear; משה (Moshe): Moses; משפט הבחירה (Mishpat HaBechira): Judgment of choice; נוגע יותר (Noge'a Yoter): More relevant; נחלפת (Nechelefet): Is exchanged; ניכרת בהם (Nikeret Bahem): Recognizable in them; ניצלו (Nitzlu): Were saved; נעשה ירידה (Na'aseh Yeridah): A descent is made; נעשה עלי' (Na'aseh Aliyah): An ascent is made; נפש האלקית (Nefesh HaElokis): Divine soul; נפש הבהמית לקדושה (Nefesh HaBehemit LiKedushah): Animal soul to holiness; נפשו הבהמית (Nafsho HaBehemit): His animal soul; נצחי בכל דור (Nitzchi BeChol Dor): Eternal in every generation; נתינת כח מיוחד (Netinat Ko'ach Meyuchad): Giving of special power; סור מרע ועשה טוב (Sur MeRa VaAseh Tov): Turn from evil and do good; עבודת הבינונים (Avodat HaBeinonim): Service of the intermediate ones; עבודת הצדיקים (Avodat HaTzadikim): Service of the righteous ones; עבודתה למטה (Avodatah LeMata): Her service below; עד"ז ברצונו (Ad Kach BiRetzono): Similarly with his will; עיקר הציווי (Ikar HaTzivui): The main commandment; עלי' זו (Aliyah Zo): This ascent; עמק הבכא (Emek HaBacha): Valley of tears; ענין הצניעות (Inyan HaTzni'ut): Matter of modesty; ענין נצחי (Inyan Nitzchi): Eternal matter; עניני העולם (Inyenei HaOlam): Worldly matters; ענינים (Inyanim): Matters; צדיקים (Tzadikim): Righteous ones; ציווי ה' (Tzivui Hashem): Divine command; קארי למאני (Karei LeMa'anei): Called the garments; קודם ירידתה (Kodem Yeridatah): Before her descent; קונטרס (Kuntres): Booklet; קור וחום (Kor VeChom): Cold and heat; קני קניזי וקדמוני (Keini Kenizi VeKadmoni): Kenite, Kenizzite, and Kadmonite; ר' יוחנן (Rabbi Yochanan): Rabbi Yochanan; ש"פ (Shabbat Parshat): Shabbat of Torah portion; שאינם לשם שמים (She'einam LeShem Shamayim): That are not for the sake of Heaven; שוה לכל נפש (Shaveh LeChol Nefesh): Equal to every soul; שיהיו כולם להוי' (SheYihyu Kulam LaHashem): That they should all be for God; שייך לצדיקים (Shayach LaTzadikim): Pertains to the righteous; שייכים לריח (Shayachim LeRe'ach): Related to scent; שלא לחשוב (Shelo Lachshov): Not to think; שלא למלאותה (Shelo LeMalo'tah): Not to fulfill it; שלח (Shelach): Send forth; שלח לך לדעתך (Shelach Lecha LeDa'atcha): Send for yourself according to your opinion; שנים אנשים מרגלים (Shnayim Anashim Meraglim): Two men as spies; שרש הלבושים (Shoresh HaLevushim): Root of the garments; תאוה (Ta'avah): Desire; תהי צדיק (Tehi Tzadik): Be righteous; תמוז (Tammuz): Month of Tammuz; תנופה חדשה (Tnufah Chadashah): New momentum; תניא (Tanya): The Tanya; תרו את כל הארץ (Taru Et Kol HaAretz): They explored the entire land; תרי"ג מצוות (Taryag Mitzvot): 613 commandments; תש"א (Tav Shin Alef): Year 5701; תתעלה למעלה (Tit'aleh Lema'alah): Will be elevated above;