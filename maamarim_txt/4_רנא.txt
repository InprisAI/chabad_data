בס"ד. ל"ג בעומר, ה'תשכ"בשיר המעלות לדוד הנה מה טוב ומה נעים שבת אחים גם יחד1, ומדייק כ"ק מו"ח אדמו"ר במאמרו ד"ה זה2, הרי שבת אחים הוא שיושבים יחד באחוה ובאהבה, ומה מוסיף גם יחד. ומבאר, דאחים הם הנשמות דדכר ונוקבא השייכים זל"ז3 (חתן וכלה), ושבת אחים הוא הקירוב וההתקשרות שלהם בקישורי תנאים, וזהו הכנה להנשואין, שאז נעשה (גם) יחד, נוסף על התקשרות גם יחוד.וממשיך בהמאמר, דאיתא בזהר4 שבת אחים גם יחד, קוב"ה וכנסת ישראל, גם לרבות ישראל דלתתא. ויש לומר, שהשייכות דהפירוש שאחים הם חתן וכלה עם מאמר הזהר דקאי על קוב"ה וכנס"י, הוא, כי חתן וכלה שלמטה משתלשלים מחתן וכלה שלמעלה5, הקב"ה וכנסת ישראל6, ולכן מביא בהמאמר מ"ש בזהר (שבת) אחים הם הקב"ה וכנס"י, כי זהו היסוד להפירוש שאחים הם חתן וכלה.ולכאורה7 יש להוסיף, דהביאור שבהמאמר (בשני הענינים דשבת אחים וגם יחד) הוא גם להפירוש8 שאחים קאי על בני ישראל, שבהאהבה והאחוה שלהם שתי מדריגות בכללות. התקשרות (בדוגמת קישורי תנאים), ועי"ז באים אח"כ להתאחדות. ועפ"ז יש לומר, דזה שמביא בהמאמר פירוש הזהר דשבת אחים גם יחד קאי על היחוד דקוב"ה וכנס"י, הוא, כי בכדי שהאהבה והאחוה דישראל תהי' באופן דיחד (דוגמת היחוד דנשואין), הוא9 ע"י גילוי היחוד דישראל עם קוב"ה10. ועפ"ז יש לבאר גם מה שהכתוב11 ממשיך (דשבת אחים גם יחד הוא) כשמן הטוב על הראש יורד על הזקן זקן אהרן שיורד על פי מדותיו, כי בכדי שהיחוד דקוב"ה וישראל יפעול בישראל אהבה ואחוה אמיתית עד באופן דיחד, הוא ע"י ירידת והמשכת שמן הטוב, כדלקמן (סעיף ח).ב) ויובן זה בהקדים דאיתא בזהר12 זמנא חדא הוה צריכא עלמא למיטרא, אתו לקמי' דרשב"י, וע"י שאמר דרוש בפסוק הנה מה טוב ומה נעים שבת אחים גם יחד ירד מטר. וידוע הדיוק בזה13, הרי מצינו שבכדי לפעול ירידת גשמים היו מוסיפים שש ברכות בשמו"ע14 וגוזרים י"ג תעניות15, וחוני המעגל עג עוגה ועמד בתוכה והתפלל16, ורשב"י פעל זה ע"י אמירת דרוש בלי יגיעה כלל.ונקודת הביאור בזה (כמובן מהדרושים), דזה שצריך להשתדלות מיוחדה לפעול ירידת גשמים הוא בתפלה. דכיון שתפלה היא מלמטה למעלה, לכן בכדי שהעבודה (תפלה) דהתחתונים תעורר ותמשיך גשמים (דשרש הגשמים הוא למעלה מהשתלשלות17) צריכה להיות השתדלות מיוחדה. ורשב"י המשיך ירידת גשמים ע"י אמירת תורה, דתורה היא מלמעלה למטה, ולכן לא הי' צריך לעבודה וליגיעה.והטעם על זה שרשב"י דוקא המשיך ירידת גשמים ע"י אמירת תורה, הוא, כי ירידת גשמים (לאחרי שהי' תחלה עצירת גשמים) הוא שינוי בהעולם, דזה שנעשה שינוי בעולם הוא (בדרך כלל) ע"י תפלה, כמבואר בתניא18. אלא שברשב"י, גם בעסק התורה שלו היתה (גם) המעלה דתפלה, ולכן המשיך ירידת גשמים ע"י אמירת תורה.ג) והענין הוא, דהחילוק בין תורה ותפלה הוא ע"ד החילוק בין ברכה ותפלה19. דתפלה היא מלמטה למעלה (כנ"ל), שהמתפלל הוא למטה ומבקש שישפיעו לו מלמעלה, וברכה היא מלמעלה למטה, שהמברך [זה שיש לו כח לברך, וע"ד אברהם אבינו שאמר לו הקב"ה הברכות נתונות לך20] הוא למעלה מהשורש שממנו נמשכת הברכה וממשיך אותה מלמעלה למטה. וזהו שברכה היא בדרך ציווי, כי המברך הוא למעלה מהשורש שמשם נמשכת הברכה ולכן בכחו לצוות.והנה המעלה דברכה לגבי תפלה היא בנוגע להאדם המברך והמתפלל, אבל בנוגע לההמשכה עצמה, ההמשכה שע"י תפלה היא נעלית יותר. דענין הברכה הוא להמשיך מה שכבר נמצא בהמקור ולא דבר חדש, וענין התפלה הוא בקשה מהקב"ה שגם באם לא ישנה ח"ו ההשפעה גם בהמקור, ולא עוד אלא שנגזר עליו שיהי' חולה ח"ו וכיו"ב, מ"מ, תומשך לו השפעה חדשה מאוא"ס שלמעלה מהשתלשלות. דזהו שאומרים בכמה תפלות יהי רצון, דפירוש יהי רצון הוא שיהי' רצון חדש. והטעם על זה שהמשכת אור חדש הוא ע"י התפלה דוקא, כי למעשה ידיך תכסוף21, ולכן, ע"י התפלה, עבודת המטה, מגיעים לאוא"ס שלמעלה מהשתלשלות.ד) והנה ענין זה שבתפלה (שעל ידה נמשכת השפעה חדשה) הוא בכללות גם בתורה. דזה שע"י הפסק דין שבתורה נעשה שינוי בעולם22 [שנעשה דבר חדש שלא הי' גם בשרש ומקור העולם], הוא, כי התורה היא למעלה משרש העולם (כי התורה היא חכמתו ית' שלמעלה מהחכמה דמעשה בראשית), ולכן, ע"י הפס"ד דתורה נעשה שינוי וחידוש בהעולם. ונמצא, שבתורה ישנם ב' המעלות, המעלה דתפלה – המשכת ענין חדש, והמעלה דברכה23. דהשינוי והחידוש שנעשה בעולם ע"י הפס"ד דהת"ח העוסק בתורה הוא (לא בדרך בקשה כבתפלה, אלא) בדרך ממילא. וכידוע24 בענין מאן מלכי רבנן25, דלהיות שלימוד התורה שלהם הוא בביטול, הרי הפסקי דינים שלהם הוא שהמלך עצמו (מלך מלכי המלכים הקב"ה) גוזר ואומר את הפסק דין, וכיון שזהו גזירת המלך, נעשה כן ממילא. ועד"ז הוא בנוגע להמופתים שעשו התנאים ואמוראים ע"י עסק התורה שלהם26, כמו רפב"י שאמר גינאי נהרא חלוק לי מימיך27, שישנם בזה שתי המעלות. שינוי וחידוש בהנהר (שאינו גם בשרשו ומקורו28) – המעלה דתפלה, ושהשינוי בהנהר נעשה ע"י הציווי של רפב"י – המעלה דברכה.ה) אלא שאעפ"כ מעלה בתפלה לגבי תורה, כי תורה היא חכמה, וחכמה (גם החכמה דתורה שלמעלה מהחכמה דמעשה בראשית) היא באין ערוך לגבי אוא"ס, וע"י התפלה ממשיכים רצון חדש מאוא"ס שלמעלה גם מהחכמה דתורה29. ועפ"ז יש לומר, דהחידוש בזה שרשב"י המשיך ירידת גשמים ע"י אמירת תורה לגבי המופתים העצומים30 שעשו כמה תנאים ואמוראים ע"י עסק התורה שלהם, הוא, שהשינוי בעולם שעשו כל התנאים והאמוראים הוא ע"י שהמשיכו וגילו שכן הוא ע"פ חכמת התורה31, והחידוש דירידת מטר ע"י שרשב"י אמר דרוש בפסוק הנה מה טוב ומה נעים שבת אחים גם יחד, הוא, דהגם שהדרוש שאמר שייך רק לענין המטר32 בכלל אבל לא הי' בו רמז שהעולם הי' ראוי אז למטר, ונמצא שגם ע"פ חכמת התורה (שלמעלה משרש העולם) לא הי' העולם ראוי למטר, וזה שירד אז מטר ע"י אמירת הדרוש הוא לפי שע"י אמירת הדרוש המשיך מאוא"ס שלמעלה מהחכמה דתורה, בדוגמת ההמשכה שע"י תפלה.ויש לומר, דזה שע"י אמירת תורה דהרשב"י נמשך מאוא"ס שלמעלה מהחכמה דתורה, הוא, כי בפנימיות התורה מאיר בגילוי אוא"ס33, ולהיות שרשב"י הי' מקור פנימיות התורה [וגם בלימוד הנגלה שלו האיר הפנימיות34], לכן ע"י אמירת תורה שלו המשיך בגילוי אוא"ס שלמעלה מהתורה.ו) והנה זה שבכדי לפעול שינוי בהנבראים הוא (בדרך כלל) ע"י תפלה (כמובא לעיל סעיף ב מתניא), הוא מצד שני טעמים. דזה שנעשה שינוי בהנבראים הוא ע"י המשכת אוא"ס שלמעלה מהשתלשלות, והמשכה זו היא ע"י העלאת מ"ן דתפלה (כנ"ל סוף סעיף ג), וגם כי בכדי שיהי' שינוי בהנבראים שלמטה ע"י האור שלמעלה מהשתלשלות שנמשך בהם צריכים הם להיות כלים להאור, וע"י העלאת מ"ן מלמטה נעשה המטה כלי להאור35. ועפ"ז צריך לומר, דזה שרשב"י המשיך ירידת גשמים ע"י אמירת תורה הוא מפני שבאמירת תורה שלו היו שני הענינים, המשכת אוא"ס שלמעלה מהשתלשלות, וגם הזיכוך דהמטה36 (כדלקמן).ויש לומר, דזהו גם מה דאיתא בזהר שההשפעה שהמשיך רשב"י ע"י אמירת תורה היתה ירידת גשמים, כי בזה מודגש דזה שבתורתו של רשב"י היתה גם המעלה דתפלה הוא לא רק המעלה דהמשכה מלמעלה מהשתלשלות אלא גם המעלה דזיכוך המטה. והענין הוא, דזה שהשפעת הגשמים באה ע"י אתערותא דלתתא שייך להגשם עצמו. דכמו שבגשמיות הגשם בא מהעננים שנעשים מלחות הארץ, ואד יעלה מן הארץ והשקה את פני האדמה37, כמו"כ הוא ברוחניות, דגשם הוא ענין שנעשה38 (נמשך) ע"י אתערותא דלתתא39. וכיון שענין הגשם הוא המשכה שע"י אתערותא דלתתא, מובן, דזה שע"י אמירת תורה דרשב"י ירד גשם, הוא, מפני שבתורתו של רשב"י ישנה נוסף על המעלה הבאה ע"י אתערותא דלתתא (המשכה מלמעלה מהשתלשלות) גם המעלה דאתערותא דלתתא עצמה, זיכוך המטה.ויש לומר הביאור בזה, דזה שתורה [המשכה מלמעלה] ותפלה [עבודת האדם] הם שני ענינים [ובכל אחד מהם יש מעלה] הוא בדרגת הנשמות כמו שנעשות מציאות, אבל מצד שרש הנשמות כמו שמושרשות בהעצמות אין לחלק בין המשכה מלמעלה ובין עבודת האדם40, דישראל וקוב"ה כולא חד41. דגילוי ענין זה (שישראל וקוב"ה הם חד ממש) הוא בפנימיות התורה, תורתו של רשב"י, ולכן בתורתו של רשב"י יש גם ענין התפלה (זיכוך המטה).ז) ויש לומר, דזה שאמירת התורה דרשב"י היתה בפסוק הנה מה טוב ומה נעים שבת אחים גם יחד הוא מצד שני ענינים. לפי שזה שייך לירידת גשמים (כנ"ל סעיף ה), וגם לפי שזה שפעל ירידת גשמים (שענינם הוא אתערותא דלתתא, עבודת האדם) ע"י אמירת תורה (המשכה מלמעלה, תורתו של הקב"ה), הוא לפי שישראל וקוב"ה כולא חד, ולכן אמירת התורה שלו היתה עה"פ שבת אחים גם יחד שקאי על היחוד דקוב"ה וישראל (כמובא לעיל בתחלת המאמר). ויש להוסיף, דזהו גם מה שבדרוש שלו (שעל ידו פעל ירידת גשמים) מדובר בענין אהבת ישראל, שגם אלה שבתחלה היו מגיחי קרבא דבעו לקטלא דא לדא, לבתר אתהדרו ברחימותא דאחוה, כי ע"י האהבה והאחדות דישראל מתגלה האהבה והאחדות דישראל והקב"ה. דע"י שבת אחים (האהבה והאחוה דישראל) נמשך להיות גם יחד, גם לאכללא עמהון שכינתא.ח) וזהו כשמן הטוב גו', שמן הוא חכמה, תורה, ושמן הטוב הוא פנימיות התורה42. ויש לקשר זה עם מ"ש במפרשי הזהר43, דשמן הטוב הוא הארת יסוד דעתיק, כי גליא דתורה שייך לאריך ופנימיות התורה לעתיק. וזהו שבת אחים גם יחד כשמן הטוב גו', שבכדי להיות שבת אחים הוא ע"י לימוד פנימיות התורה. וממשיך בכתוב יורד על הזקן זקן אהרן שיורד על פי מדותיו, שהם שתי ירידות. זקן הוא הבנת והשגת התורה, זקן שקנה חכמה44, ומדותיו הם לבושי המצוות45. שהלימוד דפנימיות התורה צריך לחדור (דורכנעמען) כל הכחות שלו, הן ההבנה וההשגה והן המעשה בפועל. ועי"ז נעשה שבת אחים גם יחד, שהאהבת ישראל שלו היא באופן דשבת אחים (התקשרות, דוגמת קישורי תנאים) ויתירה מזו באופן דגם יחד (יחוד דנשואין), ועי"ז קוב"ה אצית למילולייהו ונעשים כלים לקבל ההשפעה מאוא"ס שאין בו הגבלות, גם לא ההגבלה דחכמת התורה, שהקב"ה עצמו משפיע לכאו"א מישראל רב טוב בטוב הנראה והנגלה, בבני חיי ומזוני רויחא.

=== FOOTNOTES ===

* יצא לאור בקונטרס ל"ג בעומר – תש"נ, "לקראת ל"ג בעומר הבעל"ט .. עש"ק פ' אמור גו' ואמרת, שנת ה'תש"נ".1) תהלים קלג, א.2) דל"ג בעומר תרצ"ב, בתנאים של בתו הרבנית וכו' מרת שיינא עם בעלה הרה"ח וכו' ר' מנחם מענדל הכהן האָרענשטיין הי"ד [נדפס בסה"מ תרצ"ב ס"ע שנה ואילך].3) ראה בארוכה מאמרי אדמו"ר האמצעי ויקרא ח"ב ע' תרצו ואילך.4) ח"ג ז, ב.5) ראה ד"ה אשר ברא ה'תשל"ט ס"ב (תו"מ סה"מ כסלו ע' סו), ובהנסמן שם הערה 9.6) וראה בד"ה זה תרצ"ב הנ"ל [שם ע' שנו], שבהקב"ה וכנס"י ישנם הענינים דקישורי תנאים וחתונה, דבחגה"ש הוא החתונה דהקב"ה וישראל כמרז"ל (תענית כו, ב – במשנה) ביום חתונתו זה מתן תורה ובל"ג בעומר הוא הקישורי תנאים "ומאז עד חגה"ש הם מועדי שילוח סבלונות מהחתן לכלה".7) ד"לכאורה" הוא גם בענין דהוא למסקנא (ראה שד"ח כללי הפוסקים סט"ז אות ח).8) מפרשים לתהלים שם. וראה זח"ג נט, ב – הובא לקמן ס"ז.9) ראה תניא פרק לב.10) ועפ"ז יומתק מה שמדייק בהמאמר מ"ש בזהר "גם לרבות ישראל דלתתא".11) תהלים שם, ב.12) ח"ג נט, ריש ע"ב.13) ד"ה זח"ג כו' דעלמא הוה צריך למיטרא באוה"ת ויקרא (הוספות) ע' רנד ואילך [נדפס גם בביאורי הזהר להצ"צ כרך ב אחרי ע' תתקכא ואילך]. ד"ה בזהר פ' אחרי כו' זימנא חדא תרכ"ז (סה"מ תרכ"ז ע' רסז ואילך). סה"מ עטר"ת ס"ע קל ואילך. סה"מ תרפ"ז ע' צא.14) משנה תענית טו, א. רמב"ם הל' תעניות פ"ג ה"ז. שם פ"ד ה"ז ואילך. טושו"ע או"ח הל' תענית סתקע"ה.15) משנה שם יב, ב. רמב"ם שם פ"ג ה"ב ואילך. טושו"ע שם.16) תענית כג, א.17) ראה תענית (ב, א) דגשמים לא נמסרו ביד שליח. וראה סה"מ תרמ"ד ע' קנה.18) קו"א רד"ה להבין מ"ש בפע"ח (קנה, א).19) בהבא לקמן ראה בהמצוין בהערה 13. וראה גם לקו"ש ח"י ס"ע 38 ואילך, ובהנסמן שם.20) במדב"ר פי"א, ב (בסופה).21) איוב יד, טו.22) כידוע הראי' לזה מירושלמי (נדרים פ"ו סוף ה"ח. ועוד. הובא בשו"ע אדה"ז הל' נדה סקפ"ט סקכ"ג), דכאשר ב"ד מעברין את השנה – בתולי' חוזרין.23) כ"מ באוה"ת ויקרא ובסה"מ תרכ"ז שבהערה 13. וראה גם סה"מ תרכ"ט ע' ג', שבברכת כהנים ישנם ב' המעלות (דברכה ותפלה), ובהמשך הענין שם בנוגע לתורה.24) תו"א וישב כז, ב. וראה אוה"ת ויקרא שם (ע' רנו). סה"מ תרכ"ז שם (ע' רעא).25) כ"ה בתו"א שם (ובכ"מ), ע"פ גיטין סב, א.26) לקו"ת תזריע כב, ג. סה"מ ה'ש"ת ע' 116.27) חולין ז, א.28) ראה לקו"ת שם כג, א, דזה שע"י התורה פעל חלוקת הנהר הוא לפי שהגילוי שנמשך ע"י התורה הוא מלמעלה מהשתלשלות.29) ראה אוה"ת נשא ע' ערה, דההמשכה שע"י תורה, גם במי שתורתו אומנתו, היא מבחינת חכמה, וע"י התפלה "ממשיך יהי רצון שלמעלה מהחכמה, ולכן אף שע"פ החכמה אין יסורים בלא עון עכ"ז ע"י הרצון נמשך המחילה".30) כ"ה הלשון בלקו"ת שבהערה 26.31) להעיר מתורת הה"מ (לקו"א נז, ד. או"ת ר"פ בשלח לא, ג) דזה שהקב"ה גוזר וצדיק מבטל (מו"ק טז, ב. וש"נ) הוא "כמשל אב שאומר חידוש בתורה והבן מגודל חריפותו ופלפולו סותר את דבריו" – דמזה מובן, שזה שצדיק מבטל הוא מפני שמגלה (ע"ד נצחוני בני נצחוני (ב"מ נט, ב)) שכ"ה ע"פ חכמת התורה. ובהמשך הענין שם, דזה שאמר רפב"י אם אין אתה חולק מימיך גוזרני עליך שלא יעברו בך מים לעולם (חולין שם) הוא (לא גזירה בעלמא אלא) הסברה. עיי"ש.32) ראה אוה"ת ויקרא (ע' רנד. ע' רנו). סה"מ תרכ"ז (ע' רעג).33) ראה המשך תער"ב ח"ב פשס"ד (ע' תשמז).34) המשך תער"ב שם. וראה גם המשך תרס"ו ע' מה. שם ע' שו. ובכ"מ. וראה ד"ה פתח ר"ש ה'תשל"ד ס"ו (תו"מ סה"מ אייר ע' רפט), שע"י הגילוי דפנימיות התורה הגיע רשב"י להקשר דישראל וקוב"ה שלא ע"י אמצעות התורה.35) כ"ה להדיא בסה"מ עטר"ת שם (ע' קלו). וראה עד"ז סה"מ תרע"ח ס"ע תב.ולהעיר שעפ"ז יומתק הלשון בתניא (קו"א קנה, סע"א) "כדי להמשיך אור א"ס ב"ה למטה א"א בלי העלאת מ"ן מלמטה דוקא" – דלכאורה, זה שצריך להעלות מ"ן "כדי להמשיך אור א"ס ב"ה" הוא מצד ההמשכה עצמה [דהמשכת אור שלמעלה מהשתלשלות הוא ע"י העלאת מ"ן שלמטה דוקא], וההוספה "להמשיך אור א"ס ב"ה למטה", יש לומר, שבתיבת "למטה" מרמז הטעם שבסה"מ עטר"ת שם.36) ראה עד"ז סה"מ תרע"ח שם (ריש ע' תב).37) בראשית ב, ו.38) להעיר מפרש"י עה"פ שם, ה "לא המטיר לפי שאדם אין לעבוד את האדמה כו' וכשבא אדם כו' התפלל עליהם וירדו".ולהעיר מרמב"ם הל' תעניות ספ"ג, "שאין גוזרין על הציבור תענית כו' אלא בא"י בלבד ובגלל המטר". ובמגיד משנה שם "שבשאר הצרות אפילו בא"י אין להם חומר זה". ואולי י"ל כי בשאר הענינים – עבודת המטה (תענית וכיו"ב) היא רק בשביל השפעתם, ובמטר הוא בשביל המציאות שלו.39) המשך וככה תרל"ז פס"ו [סה"מ תרל"ז ח"ב ע' תקנד ואילך], עיי"ש בארוכה.40) ראה עד"ז תו"מ סה"מ ניסן ע' קכד ואילך.41) ראה זח"ג עג, א.42) ראה גם ד"ה כשמן הטוב תרע"ח (סה"מ תרע"ח ע' רצ) דשמן הטוב הוא פנימיות ח"ס כו' טעמי תורה שיתגלו לעתיד.43) הובא באוה"ת (יהל אור) לתהלים עה"פ ע' תקה.44) ראה קידושין לב, ב.45) אוה"ת שם. סה"מ תרע"ח שם.

=== GLOSSARY ===

אברהם אבינו (Avraham Avinu): Abraham our father; אד יעלה מן הארץ (Ed Yaaleh Min HaAretz): Mist rises from the earth; אדמו"ר (Admor): Adoneinu Moreinu VeRabbeinu - Our Master, Teacher and Rabbi; אהבה (Ahavah): Love; אהבה והאחדות (Ahavah VeHaAchdut): Love and unity; אהבת ישראל (Ahavat Yisr; אוא"ס (Or Ein Sof): Infinite Light; אחוה (Achvah): Brotherhood; איתא (Itah): It is stated; אמירת (Amirat): Saying; אריך (Arich): Arich Anpin; אתהדרו (Ithadru): Returned; אתו לקמי' דרשב"י (Atu LeKamei DeRashbi): They came before Rabbi Shimon bar Yochai; אתערותא דלתתא (Itaruta DeLeTata): Arousal from below; באחוה ובאהבה (BeAchvah UveAhavah): In brotherhood and love; באין ערוך (BeEin Erech): Incomparable; בדרך בקשה (BeDereach Bakasha): In the manner of request; בדרך כלל (BeDereach Klal): Generally; בדרך ממילא (BeDereach Meimila): Automatically; ביטול (Bitul): Self-nullification; בכללות (BiChelalut): In general; במאמרו (BeMaamaro): In his discourse; בני ישראל (Bnei Yisrael): Children of Israel; בס"ד (Besiyata Dishmaya): With the help of Heaven; בקשה (Bakasha): Request; ברוחניות (BeRuchaniyut): In spirituality; ברחימותא דאחוה (BeRachimuta DeAchvah): In brotherly love; ברכה (Brachah): Blessing; גוזר (Gozer): Decrees; גוזרים (Gozrim): Decree; גזירת המלך (Gezeirat HaMelech): Royal decree; גילוי (Gilui): Revelation; גינאי נהרא (Ginai Nahara): Ginai river; גליא דתורה (Galya DeTorah): Revealed Torah; גם יחד (Gam Yachad): Also together; גשמיות (Gashmiyut): Physicality; ד"ה (Dibur HaMatchil): Opening words; דבעו לקטלא דא לדא (DeBau LeKatla Da LeDa): Who wanted to kill each other; דבר חדש (Davar Chadash): Something new; דורכנעמען (Durchnemen): Penetrate; דיוק (Diyuk): Precision; דכר ונוקבא (Dechar VeNukva): Male and female; דרגת הנשמות (Dargat HaNeshamot): Level of souls; דרוש (Derush): Exposition; ה'תשכ"ב (HaTashkav): The year 5722; האיר הפנימיות (Heir HaPnimiyut): The inner dimension illuminated; הארת יסוד דעתיק (Haarat Yesod DeAtik): Illumination of the foundation of Atik; הבנה וההשגה (Havanat VeHaHasagah): Understanding and comprehension; הבנת והשגת התורה (Havanat VeHasagat HaTorah): Understanding and comprehension of Torah; הברכות נתונות לך (HaBrachot Netunot Lecha): The blessings are given to you; הוה צריכא עלמא למיטרא (Havah Tzrichah Almah LeMitrah): The world needed rain; היחוד (HaYichud): The unity; היסוד (HaYesod): The foundation; הכנה (Hachanah): Preparation; הכתוב (HaKatuv): The verse; המקור (HaMakor): The source; המשכת (Hamshachat): Drawing down; המשכת אור חדש (Hamshachat Or Chadash): Drawing down new light; הנה מה טוב ומה נעים שבת אחים גם יחד (Hineh Mah Tov UMah Naim Shevet Achim Gam Yachad): Behold how good and pleasant it is for brothers to dwell together in unity; העלאת מ"ן (Haalat Mayin Nukvin): Raising of feminine waters; העצמות (HaAtzamut): The essence; השייכות (HaShayachut): The connection; השייכים זל"ז (HaShayachim Zeh LaZeh): That belong to each other; השפעה (Hashpaah): Influence; השפעה חדשה (Hashpaah Chadashah): New influence; השפעת הגשמים (Hashpaat HaGeshamim): Influence of rain; השקה את פני האדמה (VeHishkah Et Pnei HaAdamah): And watered the face of the earth; השתדלות מיוחדה (Hishtadlut Meyuchedet): Special effort; השתלשלות (Hishtalshelut): Chain of emanation; התאחדות (Hitachdut): Unification; התחתונים (HaTachtonim): The lower ones; התפלל (Hitpalel): Prayed; התקשרות (Hitkashrut): Connection; זה (Zeh): This; זהר (Zohar): Zohar; זיכוך דהמטה (Zichuch DeHaMatah): Refinement of the lower realm; זמנא חדא (Zimna Chada): One time; זקן אהרן (Zakan Aharon): Aaron's beard; זקן שקנה חכמה (Zaken SheKanah Chochmah): An elder who acquired wisdom; חולה (Choleh): Sick; חוני המעגל (Choni HaMeagel): Choni the Circle Drawer; חידוש (Chidush): Innovation; חילוק (Chiluk): Difference; חכמה (Chochmah): Wisdom; חכמה דמעשה בראשית (Chochmah DeMaaseh Bereishit): Wisdom of creation; חכמה דתורה (Chochmah DeTorah): Wisdom of Torah; חכמתו ית' (Chochmato Yitbarach): His blessed wisdom; חלוק לי מימיך (Chalok Li Meimayich): Divide your waters for me; חתן וכלה (Chatan VeKalah): Groom and bride; טעם (Taam): Reason; י"ג תעניות (Yud Gimel Taaniyot): Thirteen fasts; יגיעה (Yegia): Effort; ידוע (Yadua): Known; יהי רצון (Yehi Ratzon): May it be Your will; יורד על הזקן (Yored Al HaZakan): Descending on the beard; יושבים יחד (Yoshvim Yachad): Sitting together; יחוד (Yichud): Unity; ירד מטר (Yarad Matar): Rain fell; ירידת (Yeridat): Descent; ירידת גשמים (Yeridat Geshamim): Descent of rain; ישנה (Yeshaneh): Change; ישפיעו (Yashpiu): Influence; ישראל דלתתא (Yisrael DeLeTata): Israel below; ישראל וקוב"ה כולא חד (Yisrael VeKudsha Brich Hu Kula Chad): Israel and the Holy One are completely one; כ"ק (Kevod Kedushat): His Holy Honor; כח לברך (Koach LeVarech): Power to bless; כחות (Kochot): Powers; כלים (Kelim): Vessels; כנסת ישראל (Knesset Yisrael): Assembly of Israel; כשמן הטוב על הראש (KeShemen HaTov Al HaRosh): Like good oil on the head; ל"ג בעומר (Lag BaOmer): Lag BaOmer; לאכללא עמהון שכינתא (LeAchlala Amahon Shechinata): To include the Divine Presence with them; לבושי המצוות (Levushei HaMitzvot): Garments of commandments; לבתר (LeBatar): Afterwards; לדוד (LeDavid): To David; להמשיך (LeHamshich): To draw down; לחות הארץ (Lachut HaAretz): Moisture of the earth; לימוד הנגלה (Limud HaNigleh): Study of revealed Torah; לימוד התורה (Limud HaTorah): Torah study; לכאורה (LeChorah): Seemingly; למעשה ידיך תכסוף (LeMaaseh Yadecha Tichsof): You yearn for the work of Your hands; מאיר בגילוי (Meir BeGilui): Illuminates in revelation; מאן מלכי רבנן (Man Malchei Rabanan): Who are kings? The rabbis; מבקש (Mevakesh): Requests; מברך (Mevarech): One who blesses; מגיחי קרבא (Magichei Krava): Warriors; מדותיו (Midotav): His garments; מדריגות (Madregot): Levels; מו"ח (Mori VeChamai): My teacher and father-in-law; מופתים (Moftim): Miracles; מופתים העצומים (Moftim HaAtzumim): Great miracles; מושרשות (Mushashot): Rooted; מלך מלכי המלכים (Melech Malchei HaMelachim): King of kings; מלמטה למעלה (MiLematah LeMaalah): From below to above; מלמעלה למטה (MiLeMaalah LeMatatah): From above to below; ממשיך (Mamshich): Continues; מעלה דתפלה (Maalah DeTefillah): Virtue of prayer; מעשה בפועל (Maaseh BePoel): Actual deed; מפרשי הזהר (Mefarshei HaZohar): Commentators on the Zohar; מציאות (Metziut): Existence; מצינו (Matzinu): We find; מקור פנימיות התורה (Makor Pnimiyut HaTorah): Source of Torah's inner dimension; משתלשלים (Mishtalshelim): Emanate; מתפלל (Mitpalel): One who prays; נבראים (Nivraim): Created beings; נגזר (Nigzar): Decreed; נהר (Nahar): River; נמצא (Nimtza): Exists; נמשכת (Nimshachet): Drawn; נעלית יותר (Naalit Yoter): More elevated; נקודת הביאור (Nekudat HaBiur): The point of explanation; נשואין (Nisuin): Marriage; נשמות (Neshamot): Souls; ע"פ חכמת התורה (Al Pi Chochmah DeTorah): According to Torah wisdom; עבודה (Avodah): Service; עבודה וליגיעה (Avodah VeLiYegia): Work and effort; עבודת המטה (Avodat HaMatah): Service from below; עג עוגה (Ag Ugah): Drew a circle; עוסק בתורה (Osek BaTorah): Engaged in Torah; עננים (Ananim): Clouds; עסק התורה (Esek HaTorah): Torah study; עפ"ז (Al Pi Zeh): According to this; עצירת גשמים (Atzirat Geshamim): Withholding of rain; עתיק (Atik): Atik Yomin; פי מדותיו (Pi Midotav): According to his garments; פנימיות התורה (Pnimiyut HaTorah): Inner dimension of Torah; פס"ד (Pesak Din): Legal ruling; פסוק (Pasuk): Verse; פסק דין (Pesak Din): Legal ruling; פסקי דינים (Piskei Dinim): Legal rulings; ציווי (Tzivui): Command; קוב"ה (Kudsha Brich Hu): The Holy One Blessed Be He; קירוב (Kiruv): Drawing close; קישורי תנאים (Kishuri Tenaim): Engagement conditions; ראוי (Raui): Worthy; רמז (Remez): Hint; רפב"י (Rav Papa bar Yehudah): Rav Papa bar Yehudah; רצון חדש (Ratzon Chadash): New will; רשב"י (Rashbi): Rabbi Shimon bar Yochai; שבת אחים (Shevet Achim): Brothers dwelling; שורש (Shoresh): Root; שינוי בהעולם (Shinui BaOlam): Change in the world; שינוי בעולם (Shinui BaOlam): Change in the world; שיר המעלות (Shir HaMaalot): Song of Ascents; שלמטה (SheLematah): Below; שלמעלה (SheLeMaalah): Above; שמו"ע (Shemoneh Esreh): Eighteen blessings; שמן (Shemen): Oil; שמן הטוב (Shemen HaTov): Good oil; שרש הגשמים (Shoresh HaGeshamim): Root of rain; שרש הנשמות (Shoresh HaNeshamot): Root of souls; שרשו ומקורו (Sharsho UMekoro): Its root and source; שש ברכות (Shesh Brachot): Six blessings; ת"ח (Talmid Chacham): Torah scholar; תומשך (Tumshach): Will be drawn; תורה (Torah): Torah; תורתו של רשב"י (Torato Shel Rashbi): The Torah of Rabbi Shimon bar Yochai; תמשיך (Tamshich): Draw down; תנאים ואמוראים (Tanaim VeAmoraim): Tanaim and Amoraim; תניא (Tanya): Tanya; תעורר (Teorrer): Awaken; תפלה (Tefilah): Prayer;