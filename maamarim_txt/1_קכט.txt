בס"ד. כ"ד טבת , ג' פ' וארא, תשל"ב וידבר אלקים אל משה ויאמר אליו אני הוי', ומסיים לכן אמור לבני ישראל אני הוי'2. וידוע הדיוקים בזה מבעל ההילולא3, מהו החידוש באני ה' שבזה מתחיל הדבור וכמו שמבאר וממשיך בכתוב (החידוש באני הוי') שהגם שוארא (גם) אל אברהם אל יצחק ואל יעקב הי' זה רק בא-ל שדי אבל שמי הוי' לא נודעתי להם. גם צריך להבין בכללות תוכן הענין דוארא אל אברהם גו' ושמי הוי' לא נודעתי להם, שמצד אחד מורה זה על העילוי והחידוש שבמשה לגבי האבות, שדוקא בימי משה נתגלה שמי הוי', משא"כ להאבות לא נתגלה הידיעה וההשגה בשמי הוי', וביחד עם זה איתא במדרש4 על פסוק וענין זה (הובא בפרש"י עה"ת5 ) שאמר הקב"ה חבל על דאבדין ולא משתכחין שוארא אל אברהם אל יצחק ואל יעקב כו' ולא הרהרו אחר מדותי ואתה אמרת כו', שלכאורה הרי זה שני ענינים הפכיים. ועד"ז צריך להבין במשארז"ל6 (הובא בד"ה החודש הזה לכם, ה'ש"ת7 ) בנוגע למשה כל השביעין חביבין, דיש בזה דבר והיפוכו, דכשאומר שהשביעין חביבין הרי זה חביבות יותר מכל אלו שקדמו לו, וביחד עם זה, הרי מזה שאומרים שחביבותו של משה הוא להיותו שביעי, הרי מובן מזה (וכמבואר בד"ה הנ"ל) שחביבותו הוא מצד זה שהוא שביעי לראשון. ובפרט לפי דברי המדרש8, המובא בהמאמר (שם), דבשעה שביקש משה ענין ששייך לגדולים אמר לו הקב"ה במקום גדולים אל תעמוד, שובמקום גדולים קאי על אברהם.ויובן בהקדים, דהנה ידוע המאמר של בעל ההילולא, בתו"א פ' שמות9, וגם באחד הביכלאַך שיצאו לאחרונה לחירות מן השבי'10 ד"ה להבין הביאור במרז"ל עה"פ11 ששים המה מלכות ושמונים פלגשים ועלמות אין מספר אחת היא יונתי תמתי אחת היא לאמה ברה היא ליולדתה, ששים המה מלכות אלו ששים מסכתות ושמונים פלגשים אלו הברייתות ועלמות אין מספר אלו ההלכות, שהן מימרות האמוראים, ומסיים שכ"ז אינו בדומה לאחת היא יונתי. ולהבין זה, וגם להבין מרז"ל12 גדול תלמוד שמביא לידי מעשה, דלכאורה הלא מצינו כמה הלכות שאין להם שייכות למעשה, ובפרט ע"פ המבואר בקו"א13 שישנם ענינים שלא היו כו' ולא יהיו ואעפ"כ ישנן הלכות ושקו"ט בענינים אלו. ומבאר שם בהקדם הידוע שתכלית הבריאה היא לעשות לו ית' דירה בתחתונים14, שהדירה בתחתונים נעשה ע"י ששים מלכות ושמונים פלגשים ועלמות אין מספר, ובכללות ע"י התורה, שע"י עסק התורה טהור, כשר ומותר, עי"ז מתברר הדבר ההוא, וע"י עבודת ישראל אח"כ מזדכך ומתעלה הדבר ועד שנעשה דירה לו ית' בתחתונים. והנה כמו שבדירה צ"ל כלים נאים, עשה טוב, כן גם צריך להסיר הענינים הבלתי רצויים שזהו"ע סור מרע, וזהו התורה כמו שהיא בקו הגבורה, שהפס"ד הוא להיפך מטהור כשר ומותר, והיינו לפי שאי"ז ראוי להיות כלי לאלקות – דירה לו ית' בתחתונים. וזה"ע ששים המה מלכות, ששים מסכתות, שדוקא בתושבע"פ הוא בירור רצה"ע לידע הענינים דסור מרע ועשה טוב. וכללות תושבע"פ מתחלקת בששה, שהם הששה סדרי משנה, וכל א' כלול מעשרה שמזה נעשה ששים המה מלכות. ומה שנק' בשם מלכות הוא כי במשנה אלקות הוא בגילוי כמו במלכה שהמלך הולך אלי' בגלוי ובאופן של קביעות. וי"ל שזוהי שייכות ענין המשנה לבית, להזמן שביהמ"ק הי' קיים, דהגם שסדור המשנה וסיומה הי' ע"י רבינו הקדוש (שהי' אחר זמן הבית), הרי אמרז"ל15 ותותר בימי רבי, שימי רבי ה"ה ההמשך להזמן שביהמ"ק הי' קיים. ושמונים פלגשים אלו ברייתות, שברייתא הוא מל' בר וחוץ, דלפי שבזמן ההוא הי' ענין הגלות, גלינו מארצנו, שהו"ע בר וחוץ, הנה גם גילוי הרצון וגילוי אלקות שהי' בתורה בזמן ההוא לא הי' בבירור כ"כ שלכן נק' בשם פלגש. ואח"כ נמשך למטה יותר ועלמות אין מספר אלו ההלכות שהן מימרות האמוראים, ובזה נכלל כל מה שתלמיד ותיק עתיד לחדש, ובפרט תלמוד בבלי שעליו נאמר במחשכים הושיבני16 שהיא התורה שבזמן הגלות דוקא, ועד לגלות אחרון. ונק' עלמות מלשון העלם והסתר, שההעלם וההסתר שבהם הוא יותר מכמו שהוא בברייתות. אבל מ"מ דוקא בהם ישנו ענין האין מספר, שע"י נעשה תכלית הבירור ועד לאופן דאין מספר. וזה הוא הקדמה להזמן דוהי' מספר בני ישראל אשר לא יספר17.והנה אף שעי"ז (ענין התורה) נעשה דירה לו ית', צריך להיות בחי' אחת היא, בכדי לחבר התורה עם נותן התורה, שזהו ע"י שבחר בנו מכל העמים ונתן לנו את תורתו, שאז הוי' עמו שהלכה כמותו בכל מקום18, הנה לזה צ"ל עבודת התפלה שעי"ז נעשה בחי' אחת, שמקבל מאחד. דהתחלת עבודת התפלה היא בחי' יונתי, שזהו כמ"ש19 עיניך יונים, והיינו ההתבוננות (שמע) וההסתכלות שבק"ש שלפני התפלה (שמו"ע), ועוד קודם לזה בברכת ק"ש ובפסוד"ז שמתבונן ומסתכל שהו"ע עיניך יונים כו', ועד שנעשה שמע ישראל ה"א הוי' אחד20, דשמע הוא גם לשון אסיפה וקיבוץ, שמקבץ כל עניניו, ונעשה מקבל מהוי' אלקינו, שהו"ע בחי' אחת ועד שמגיע לבחי' בכל מאדך21 שהוא ענין המס"נ. וע"י העבודה דאחת היא יונתי, נעשה תמתי מל' תמימות ושלימות שפועל השלימות, שממלא ונשלם הרצון והתאווה דנתאווה הקב"ה להיות לו ית' דירה בתחתונים, שזהו ע"י התורה שעי"ז פועל בהעולם כל הענינים האמורים לעיל. וגם פי' השני בתמתי22, תאומתי, שנעשה שותף להקב"ה במעשה בראשית (וכל הביאורים המבוארים בהדרושים עה"פ בתו"א23 ובלקו"ת שה"ש24 מבעל ההילולא). ומסיים אחת היא לאמה ברה היא ליולדתה כמבואר בדרושים הנ"ל.וזהו מש"כ וידבר אלקים אל משה ויאמר אליו אני הוי', דהנה גלות מצרים היתה בדוגמת כור הברזל25, דבכדי שהעולם יוכל לקבל התורה ולימוד מביא לידי מעשה, ענין המצות, הוצרך להקדים וימררו את חייהם ויעבידו גו'26 את בני ישראל בפרך27, שהוא הבירור והזיכוך הנעשה ע"י כור הברזל, שהכשיר את העולם לקבל את התורה. משא"כ בזמן האבות קודם גלות מצרים, שלא הי' העולם מוכשר וכו'. וע"י התורה נמשך אמת הוי' לעולם28, שהתורה נק' תורת הוי' פועלת בהבראשית ברא אלקים29 שיהי' בתכלית השלימות, ובדוגמת המבואר לעיל בתמתי שנשלם הרצון העליון שהי' בבריאת העולם, בראשית בשביל התורה שנק' ראשית30. אמנם כמו שנת"ל שאף שהמשכת הדירה בתחתונים הוא ע"י ששים המה מלכות ושמונים פלגשים ועלמות אין מספר, ענין התורה, צריך להיות לפני זה ענין התפלה בחי' אחת היא יונתי, שעי"ז נעשה התקשרות ישראל בקוב"ה, ואח"כ ועי"ז פועלים ישראל בהתורה שמתקשרת בקוב"ה ואח"כ היא ממשכת מלמעלה למטה. וכידוע31 א' הביאורים במאמרז"ל32 תלת קשרין מתקשראן דא בדא ישראל אורייתא וקוב"ה, דלכאורה הרי בקשר ג' דברים ישנם רק ב' קשרים, אלא שגם ישראל מתקשראן בקוב"ה באופן ישר, וכמו שהוא בעיגול. שהקשר אינו רק מלמעלה למטה, שקוב"ה למעלה ולמטה מזה אורייתא, ולמטה מזה ישראל, אלא שגם ישראל עצמן מתקשראן בקוב"ה, ועי"ז ה"ה ממשיכים מקוב"ה באורייתא בדוגמת המבואר דדוד הי' מחבר אורייתא בקוב"ה33. הנה כמו שע"י בחי' אחת היא יונתי שהו"ע התפלה, פועלים התקשרות התורה בקוב"ה, הנה עד"ז הוא בענין אני הוי', שהו"ע התורה שהיא אמיתית עצמותו דאותי אתם לוקחים34 ע"י התורה, דפנימיות אבא פנימיות עתיק35, שהוא עצמות ומהות, הנה קודם לזה צ"ל וארא אל אברהם אל יצחק ואל יעקב, שהו"ע התפלה, דתפלות אבות תקנום36, ובפרטיות, הרי אברהם יצחק ויעקב הם הג' תפלות דשחרית מנחה וערבית, שזה הי' ההכנה לעבודת הבנים דמעשה אבות סימן לבנים37. שצ"ל ב' הענינים דתורה ותפלה.וזהו וידבר אלקים גו', דכשישראל צריכים לצאת מגלות מצרים עדיין בחי' הגבורה בגלוי שזהו"ע שם אלקים. וכמו פרעה שאמר לא ידעתי את הוי'38, שאינו שייך לשם הוי', לפי שענינו ושרשו הוא שיונק ממ"ח צירופים אחרונים דשם אלקים39, ולכן גם בישראל, להבדיל, שהיו אז בגלות מצרים הי' ג"כ באופן כזה. אבל אח"כ וידבר אלקים אל משה ויאמר אליו אני הוי', שהגיע הזמן שיתגלה בחי' אני הוי', והוא ע"י הקדמת וארא אל אברהם אל יצחק ואל יעקב, שהו"ע התפלה כנ"ל, בחי' אחת היא יונתי, שמצד בחינה זו אינו שייך להרהר אחר מדותיו וכמשארז"ל40 בכל מאדך בכל מדה שהוא מודד לך, ואח"כ ועי"ז נמשך בחי' אני הוי', ונמשך ע"י משה כמ"ש לכן אמור לבני ישראל אני הוי', משה קבל תורה מסיני ומסרה כו'41, מתן תורה לישראל שעי"ז יהי' שם הוי' בגלוי, שעשרת הדברות יומשכו בהעשרה מאמרות שבהם נברא העולם42, גאולה מההעלם והמצרים ובכל הד' לשונות של גאולה והוצאתי והצלתי וגאלתי ולקחתי ועד והבאתי אתכם43 אל ארץ טובה (היפך דהעלם) ורחבה44 (היפך דמצרים) בקרוב ממש בעגלא דידן ע"י משיח צדקנו.

=== FOOTNOTES ===

* ) יום ההילולא דכ"ק אדמו"ר הזקן.וז"ל כ"ק אדמו"ר הצ"צ (נדפס בסיום ה"פסקי דינים" שלו – ברוקלין ה'תשל"ב): "במוש"ק דשמות כ"ג אור לכ"ד טבת כחצות שעה י"א נשבה ארון הקדש מאור ישראל משיח ה' ונתבקש כו'". דיוק ג' לשונות אלו – ארון הקדש, מאור ישראל, משיח ה' – (בינה, חכמה, כתר) נתבאר בארוכה בההתועדות (וראה לקו"ש חט"ז ע' 33 הערה 3).** ) יצא לאור לקראת כ"ד טבת ה'תשל"ד, "כ"ג טבת, ה'תשל"ד" (בהוספת מכתב* בקשר לל"ג בעומר, הילולא דרשב"י**).*) נדפס לאח"ז בלקו"ש ח"ז ע' 341.**) ראה לקוטי לוי"צ אגרות-קודש (ע' רמט ואילך) – ע"ד הילולא דאדמו"ר הזקן ודרשב"י, כ"ד טבת וכו'.2) ר"פ וארא.3) ראה גם מאמרי אדמו"ר הזקן פרשיות ח"א ס"ע רלח. הוספות ע' 26.4) סנהדרין קא, א.5) וארא ו, ט.6) ויק"ר פכ"ט, יא.7) סה"מ ה'ש"ת ע' 29.8) דב"ר פ"ב, ז.9) בתחילתו.10) נדפס לאח"ז במאמרי אדמו"ר הזקן תק"ע בתחלתו.11) שה"ש ו, ח-ט. שהש"ר שם.12) קדושין מ, ב.13) תניא קנט, ב.14) ראה תנחומא נשא טז. בחוקותי ג. ב"ר ספ"ג. במדב"ר פי"ג, ו. תניא רפל"ו.15) שבת קיג, ב.16) איכה ג, ו. סנהדרין כד, א.17) ע"פ הושע ב, א.18) שמואל-א טז, יח. סנהדרין צג, ב.19) שה"ש א, טו. ד, א.20) ואתחנן ו, ד.21) שם, ה.22) שהש"ר עה"פ.23) נא, ב.24) לח, ב ואילך.25) ראה תו"א עד, ב.26) שמות א, יד.27) שם, יג.28) תהלים קיז, ב.29) בראשית א, א.30) פרש"י עה"פ.31) ראה לקו"ש חי"ח ע' 408.32) ראה זח"ג עג, א.33) שם רכב, ב.34) ראה שמו"ר פל"ג, א. שם, ו.35) פרי עץ חיים שער הק"ש פט"ו. רמ"ז לזח"ג רס, ב. לקו"ת נצבים מט, ד.36) ברכות כו, ב.37) ראה תנחומא לך לך ט. ב"ר פ"מ, ו. רמב"ן לך לך יב, ו. ועוד.38) שמות ה, ב.39) ראה פרי עץ חיים שער חג המצות פ"ה.40) ברכות נד, א.41) אבות רפ"א.42) שם רפ"ה.43) וארא ו, ו-ח.44) שמות ג, ח.

=== GLOSSARY ===

א-ל שדי (El Shaddai): God Almighty; אברהם (Avraham): Abraham; אותי אתם לוקחים (Oti atem lokchim): Me you are taking; אחת היא יונתי תמתי (Achat hi yonati tamati): One is my dove, my perfect one; אחת היא לאמה (Achat hi l'imah): One is she to her mother; אין מספר (Ein mispar): Without number; אלקות (Elokut): Divinity; אמיתית עצמותו (Amitit atzmuto): True essence; אמת הוי' לעולם (Emet Havaya l'olam): Truth of Havaya is forever; אני הוי' (Ani Havaya): I am Havaya; אסיפה וקיבוץ (Asifah v'kibbutz): Gathering and collecting; בגילוי (B'giluy): In revelation; בחר בנו מכל העמים (Bachar banu mikol ha'amim): Chose us from all nations; ביהמ"ק (Beit HaMikdash): Holy Temple; ביכלאַך (Bichlach): Small books; בירור (Birur): Clarification; בירור והזיכוך (Birur v'hazikuch): Clarification and refinement; בית (Bayit): Temple; בכל מאדך (B'chol me'odecha): With all your might; במחשכים הושיבני (B'machshakim hoshivani): In darkness He made me dwell; במקום גדולים אל תעמוד (B'makom gedolim al ta'amod): Do not stand in the place of great ones; בני ישראל (Bnei Yisrael): Children of Israel; בס"ד (B'Siyata D'Shmaya): With Divine Assistance; בעל ההילולא (Ba'al HaHillula): Master of the Hillula; בפרך (B'farech): With harsh labor; בר וחוץ (Bar v'chutz): Outside and external; בראשית ברא אלקים (Bereishit bara Elohim): In the beginning God created; בראשית בשביל התורה (Bereishit bishvil haTorah): In the beginning for the sake of Torah; ברה היא ליולדתה (Barah hi l'yoladtah): Pure is she to the one who bore her; בריאת העולם (Bri'at ha'olam): Creation of the world; ברייתא (Brayta): Baraita; ברייתות (Braytot): Baraitas; ברכת ק"ש (Birchot Kriat Shema): Blessings of Shema; ג' פ' וארא (Gimmel Parshat Va'era): Third day of Torah portion Va'era; גדול תלמוד שמביא לידי מעשה (Gadol talmud shemeivi lidei ma'aseh): Great is study that leads to action; גדולים (Gedolim): Great ones; גילוי הרצון (Giluy haRatzon): Revelation of will; גלות (Galut): Exile; גלות אחרון (Galut acharon): Final exile; גלות מצרים (Galut Mitzrayim): Egyptian exile; גלינו מארצנו (Galinu me'artzenu): We were exiled from our land; דבר והיפוכו (Davar v'hipucho): A thing and its opposite; דוד (David): David; דיוקים (Diyukim): Precise interpretations; דירה בתחתונים (Dirah b'tachtonim): Dwelling in the lower worlds; דרושים (Derushim): Homilies; האבות (Ha'avot): The Patriarchs; הגבורה בגלוי (HaGevurah b'giluy): Severity in revelation; הגיע הזמן (Higi'a hazman): The time has come; ההכנה (HaHachanah): The preparation; ההסתכלות (HaHistaklut): The looking; ההשגה (HaHashagah): The comprehension; הוי' אלקינו (Havaya Elokeinu): Havaya our God; הוי' עמו (Havaya imo): Havaya is with him; החידוש (HaChiddush): The innovation; הידיעה (HaYedi'ah): The knowledge; הילולא (Hillula): Anniversary of passing; הכשיר (Hichshir): Prepared; הלכה כמותו בכל מקום (Halachah k'moto b'chol makom): The law follows him everywhere; הלכות (Halachot): Laws; המשך (Hemshech): Continuation; המשכת הדירה (Hamshachat haDirah): Drawing down the dwelling; העילוי (Ha'iluy): The elevation; העלם והסתר (He'elem v'hester): Concealment and hiddenness; הקב"ה (HaKadosh Baruch Hu): The Holy One, Blessed be He; הקדמת (Hakdamat; הרהרו (Hirharu): They questioned; הרצון והתאווה (HaRatzon v'haTa'avah): The will and desire; השביעין חביבין (HaShvi'in chavivin): The seventh ones are beloved; השלימות (HaShlemut): The completion; התבוננות (Hitbonenut): Contemplation; התקשרות ישראל (Hitkashrut Yisrael): Connection of Israel; וארא (Va'era): And I appeared; והי' מספר בני ישראל אשר לא יספר (V'hayah mispar bnei Yisrael asher lo yisafer): And the number of children of Israel shall be that which cannot be numbered; ויאמר אליו אני הוי' (Vayomer eilav ani Havaya): And He said to him, I am Havaya; וידבר אלקים אל משה (Vayedaber Elohim el Moshe): And God spoke to Moses; וימררו את חייהם (Vayemareru et chayeihem): And they made their lives bitter; ויעבידו (Vaya'avidu): And they enslaved; ותותר בימי רבי (V'totar b'yemei Rabbi): And it was permitted in the days of Rabbi; חביבות (Chavivut): Belovedness; חבל על דאבדין ולא משתכחין (Chaval al d'avdin v'lo mishtakchin): Woe for those who are lost and not found; טהור כשר ומותר (Tahor kasher u'mutar): Pure, kosher and permitted; יונק (Yonek): Suckles; יונתי (Yonati): My dove; יעקב (Ya'akov): Jacob; יצחק (Yitzchak): Isaac; ישראל אורייתא וקוב"ה (Yisrael Orayta v'Kudsha Brich Hu): Israel, Torah and Holy One; יתגלה (Yitgaleh): Will be revealed; כ"ד טבת (Chof-Dalet Tevet): 24th of Tevet; כור הברזל (Kur haBarzel): Iron furnace; כלי לאלקות (Kli l'Elokut): Vessel for Divinity; כלים נאים (Kelim na'im): Beautiful vessels; לא ידעתי את הוי' (Lo yada'ti et Havaya): I do not know Havaya; לא נודעתי להם (Lo noda'ti lahem): I was not known to them; להבדיל (L'havdil): To distinguish; לחירות מן השבי' (L'cherut min hashvi): To freedom from captivity; לימוד מביא לידי מעשה (Limud mevi lidei ma'aseh): Study leads to action; לקו"ת שה"ש (Likutei Torah Shir HaShirim): Likutei Torah on Song of Songs; מ"ח צירופים אחרונים (Mem-Chet tzirufim acharonim): 48 latter combinations; מאמרז"ל (Ma'amar Chazal): The saying of our Sages; מדותי (Middotai): My attributes; מדרש (Midrash): Midrash; מוכשר (Muchshar): Prepared; מזדכך ומתעלה (Mizdakech u'mit'aleh): Is purified and elevated; מחבר אורייתا בקוב"ה (Mechaber Orayta b'Kudsha Brich Hu): Connects Torah with Holy One; מימרות האמוראים (Memrot ha'Amoraim): Statements of the Amoraim; מלך (Melech): King; מלכה (Malkah): Queen; מלכות (Malchut): Kingship; מלמעלה למטה (Mil'ma'alah l'matah): From above to below; ממלא ונשלם (Memaleh v'nishlam): Fills and completes; ממשכת מלמעלה למטה (Mamshachat mil'ma'alah l'matah): Draws from above to below; מס"נ (Mesirut nefesh): Self-sacrifice; מעשה אבות סימן לבנים (Ma'aseh avot siman labanim): Deeds of fathers are a sign for children; מעשה בראשית (Ma'aseh Bereishit): Act of creation; מצות (Mitzvot): Commandments; מקבל מאחד (Mekabel me'echad): Receives from One; מקבץ (Mekabetz): Gathers; משה (Moshe): Moses; משנה (Mishnah): Mishnah; מתברר (Mitbarar): Is clarified; נותן התורה (Noten haTorah): Giver of the Torah; נתאווה הקב"ה (Nit'avah HaKadosh Baruch Hu): The Holy One desired; נתגלה (Nitgalah): Was revealed; נתן לנו את תורתו (Natan lanu et Torato): Gave us His Torah; סדור המשנה (Sidur haMishnah): Arrangement of the Mishnah; סור מרע (Sur mera): Turn from evil; עבודת הבנים (Avodat haBanim): Service of the children; עבודת התפלה (Avodat haTefilah): Service of prayer; עבודת ישראל (Avodat Yisrael): Service of Israel; עה"ת (Al HaTorah): On the Torah; עיגול (Igul): Circle; עיניך יונים (Einayich yonim): Your eyes are doves; עלמות אין מספר (Alamot ein mispar): Maidens without number; עסק התורה (Esek haTorah): Engagement with Torah; עצמות ומהות (Atzmus u'mahut): Essence and being; עשה טוב (Aseh tov): Do good; פ' שמות (Parshat Shemot): Torah portion Shemot; פלגש (Pilegesh): Concubine; פנימיות אבא (Pnimiyut Abba): Inner aspect of Abba; פנימיות עתיק (Pnimiyut Atik): Inner aspect of Atik; פס"ד (Pesak din): Legal ruling; פסוד"ז (Pesukai d'Zimra): Verses of praise; פרעה (Pharaoh): Pharaoh; פרש"י (Rashi): Rashi; ק"ש (Kriat Shema): Recitation of Shema; קביעות (Kevi'ut): Permanence; קו הגבורה (Kav haGevurah): Line of severity; קו"א (Kuntres Acharon): Later Addendum; קוב"ה (Kudsha Brich Hu): Holy One Blessed be He; קשר (Kesher): Bond; ראשית (Reishit): Beginning; רבינו הקדוש (Rabbeinu HaKadosh): Our Holy Rabbi; רצה"ע (Ratzon Elyon): Supreme will; רצון העליון (Ratzon Elyon): Supreme will; שביעי לראשון (Shvi'i l'rishon): Seventh to the first; שותף להקב"ה (Shutaf l'HaKadosh Baruch Hu): Partner to the Holy One; שחרית מנחה וערבית (Shacharit Minchah v'Arvit): Morning, afternoon and evening prayers; שייכות (Shayachut): Connection; שם אלקים (Shem Elohim): Name Elohim; שמו"ע (Shemoneh Esreh): Eighteen benedictions; שמונים פלגשים (Shmonim pilagshim): Eighty are the concubines; שמי הוי' (Shmi Havaya): My name Havaya; שמע (Shema): Hear; שמע ישראל ה"א הוי' אחד (Shema Yisrael Havaya Elokeinu Havaya echad): Hear O Israel, Havaya our God, Havaya is One; שרשו (Shorsho): Its root; ששה סדרי משנה (Shishah sidrei Mishnah): Six orders of Mishnah; ששים המה מלכות (Shishim hemah malchuyot): Sixty are the queens; ששים מסכתות (Shishim maschtot): Sixty tractates; תאומתי (Te'omati): My twin; תו"א (Tora Or): Tora Or; תורה ותפלה (Torah u'Tefilah): Torah and prayer; תורת הוי' (Torat Havaya): Torah of Havaya; תושבע"פ (Torah SheBe'al Peh): Oral Torah; תכלית הבירור (Tachlit haBirur): Ultimate clarification; תכלית הבריאה (Tachlit haBri'ah): Purpose of creation; תכלית השלימות (Tachlit haShlemut): Ultimate perfection; תלמוד בבלי (Talmud Bavli): Babylonian Talmud; תלמיד ותיק (Talmid vatik): Veteran student; תלת קשרין מתקשראן דא בדא (Telat kishrin mitkashran da b'da): Three knots are bound one with another; תמימות ושלימות (Temimut u'shlemut): Perfection and completeness; תמתי (Tamati): My perfect one; תפלות אבות תקנום (Tefilot avot tiknum): The prayers the patriarchs established; תשל"ב (Tash-Lamed-Bet): Year 5732 (1972);