בס"ד. ש"פ אמור, י"ג אייר, ה'תשכ"הונקדשתי בתוך בני ישראל אני ה' מקדישכם1, ומבאר אדמו"ר הזקן בלקו"ת ד"ה זה2, דונקדשתי בתוך בני ישראל (גילוי קדושתו ית' בתוך הלב3 דישראל) הוא באופן דמלמטה למעלה, שלבם של ישראל בוער כרשפי אש ליכלל בקדושתו ית', ועי"ז נמשך אח"כ אני הוי' מקדישכם, המשכת קדושתו ית' מלמעלה למטה. ובזה עצמו (בההמשכה מלמעלה למטה) שני ענינים, ההמשכה ע"י תורה וההמשכה ע"י מצוות4. דההמשכה שע"י תורה היא בפנימיות העולמות (ברוחניות), ובכדי שתהי' ההמשכה בחיצוניות העולמות (בגשמיות), הוא ע"י מעשה המצוות5. וזהו מ"ש ג' פעמים קדוש6, דקדוש הא' הוא העלאה מלמטה למעלה, וקדוש הב' והג' הם המשכות מלמעלה למטה, ע"י תורה וע"י מצוות4.ב) וממשיך ב(הביאור ל)המאמר7, שג' פעמים קדוש הם ג' מדריגות. קדוש הא' הוא כתר (שלמעלה מחכמה), קדוש הב' הוא כתר דז"א, וקדוש הג' הוא כתר דמלכות. ויש לומר הביאור בזה ע"פ הידוע8 שקדוש (בכלל) קאי על אור הסובב שהוא קדוש ומובדל מהשתלשלות. ולכן עיקר הענין דקדוש (קדוש הא') הוא בכתר שלמעלה מהחכמה (כי חכמה היא ראשית ההשתלשלות9). וזה שגם הכתר דז"א וכתר דמלכות נק' בשם קדוש, הוא, כי השתלשלות הכתרים היא לא כהשתלשלות עילה ועלול שהעלול הוא מהות אחר מהעילה, כי אם, שכל הכתרים הם מהות אחד10, וגם לאחרי ירידת הכתר להיות כתר לז"א או למלכות, הוא במהותו כמו שהי' קודם (כתר שלמעלה מחכמה). ויש לומר, דזה שמבאר בהמאמר שג' פעמים קדוש הם חלוקים במדריגתם (שקדוש הא' הוא הכתר שלמעלה מחכמה, וקדוש הב' והג' הם הכתר דז"א ודמלכות), הוא גם ביאור על החילוק באופנם (שקדוש הא' הוא באופן דמלמטה למעלה וקדוש הב' והג' הם באופן דמלמעלה למטה). דהסובב (כתר) עצמו, כיון שהוא קדוש ומובדל לגמרי, הגילוי שלו באדם הוא באופן שהוא מכיר ומרגיש שזהו ענין שמופלא ומובדל ממנו, ולכן הוא משתוקק לצאת ממציאותו וליכלל בהענין המופלא, וכאשר הסובב יורד להיות כתר לז"א או למלכות, אז הגילוי שלו הוא באופן שנמשך למטה. ועד"ז הוא בנוגע לקדוש הב' והג', שהחילוק באופן המשכתם הוא מפני שהם חלוקים במדריגתם. דקדוש הב', כיון שהירידה שלו הוא שנעשה כתר לז"א (דז"א הוא סוף האצילות11), המשכתו היא (רק) בפנימיות העולמות (ע"י תורה), וקדוש הג', שיורד להיות כתר למלכות (דמלכות היא שרש הנבראים10), המשכתו היא (גם) בחיצוניות העולמות (ע"י מעשה המצוות).ג) וממשיך ב(הביאור ל)המאמר12, דזהו מה דאיתא במדרש13 (בענין ג' פעמים קדוש), משל לבני מדינה שעשו שלש עטרות למלך, מה עשה המלך, הניח בראשו אחת ושתים בראש בניו, כך בכל יום העליונים מכתירים לפני הקב"ה שלש קדושות, מה הקב"ה עושה, נותן בראשו אחת ושתים בראשן של ישראל, הה"ד14 כי קדוש אני והתקדישתם והייתם קדושים. היינו דכי קדוש אני הוא העטרה שנותן בראשו, והתקדישתם והייתם קדושים הם שתי העטרות שנתן בראשן של ישראל. ולהעיר, דבמדרש שלפנינו איתא הה"ד דבר אל כל עדת בני ישראל קדושים תהיו והתקדישתם והייתם קדושים, דלכאורה מזה משמע דשתי העטרות שנתן בראשן של ישראל הם קדושים תהיו (שבסמיכות לכי קדוש אני) ווהתקדישתם והייתם קדושים15 (שנחשבים שניהם לעטרה אחת). אבל בלקו"ת מפרש, דשתי העטרות שנתן בראשן של ישראל הם והתקדישתם והייתם קדושים, וקדושים תהיו (שבסמיכות לכי קדוש אני) אינה נמנית בהעטרות.ד) ויש לבאר זה ע"פ מה דאיתא במדרש שם16, קדושים תהיו יכול כמוני תלמוד לומר כי קדוש אני, קדושתי למעלה מקדושתכם. וכתב הצ"צ (באוה"ת ר"פ קדושים17) שזה תמוה. והכוונה בזה (בפשטות) היא, כי איך שייך אפילו קס"ד שישראל יהיו כמוני. ובלקו"ת פ' נצבים18 מבואר, דקדושתכם היא הקדושה שנמשכת ע"י אתערותא דלתתא דמעשה המצוות, וקדושתי שלמעלה מקדושתכם היא קדושה נעלית ביותר שאין אתערותא דלתתא דמעשה המצוות מגעת שם, ונמשכת ע"י התשובה. וזהו מה שבעלי תשובה הם למעלה מצדיקים גמורים19, כי ע"י התשובה הם ממשיכים מבחינת קדושתי שלמעלה מקדושתכם, כמבואר בלקו"ת שם.ולכאורה צריך לומר, דהמעלה שבבעלי תשובה על צדיקים גמורים, אף שגם בצדיקים ישנה העבודה דג' פעמים קדוש וקדוש הא' הוא קדוש אני (קדושתי שלמעלה מקדושתכם), הוא, שהגילוי דקדוש הא' בצדיקים הוא באופן דהעלאה למעלה, שמשתוקקים לצאת ממציאותם וליכלל בקדושתו ית' (וזה שנמשך להם כמו שהם למטה הוא רק קדוש הב' והג'), ובבעלי תשובה, גם קדוש הא' הוא באופן דהמשכה למטה. וצריך להבין, איך אפשר שתומשך הקדושה דקדוש אני למטה20. וביותר אינו מובן, דבאוה"ת איתא, שאפילו קס"ד שיהיו כמוני הוא תמוה, ובלקו"ת איתא (גם להמסקנא), שע"י התשובה ממשיכים הקדושה דקדוש אני, דלכאורה הם סברות הפוכות.ויש לומר הביאור בזה, דמ"ש הצ"צ שזה תמוה, הכוונה בזה היא, שאין לזה מקום בשכל, גם לא בחכמה שלמעלה. דכיון שע"פ סדר ההשתלשלות [שנקבע כפי שגזרה חכמתו ית'] נברא הוא באין ערוך לבורא, אין שייך אפילו קס"ד שיהיו כמוני. אבל לגבי עצמות אוא"ס אין שייך שום גדרים, דמי יאמר לו מה תעשה21. וכיון שע"י התשובה מגיעים בעצמות אוא"ס שלמעלה מחכמה [כידוע בענין שאלו לתורה כו' שאלו להקב"ה כו' אמר יעשה תשובה ויתכפר לו22, דהמענה יעשה תשובה כו' בא דוקא מהקב"ה שלמעלה מחכמה דתורה], לכן, ע"י התשובה, יכול כמוני. ועפ"ז יומתק מה שמפשטות לשון הכתוב קדושים תהיו כי קדוש אני (שקדוש אני הוא הטעם וההסברה על קדושים תהיו) משמע שהציווי קדושים תהיו הוא שקדושתם של ישראל צריכה להיות בדומה לקדושתו ית', כי ע"י עבודת התשובה מגיעים לקדושה זו. ולהעיר מהפירוש23 ביכול כמוני – יכול כמוני בניחותא.ה) ויש לומר, דשני הביאורים בנוגע להפסוקים שבהם נרמזים שתי העטרות שנתן בראש בניו (אם נכלל בזה גם הפסוק קדושים תהיו) ושני הפירושים ביכול כמוני, תלויים זה בזה. דלהפירוש שיכול כמוני הוא בלשון תמי' – הקדושה דקדושים תהיו נכללת בקדושתכם שלמטה מקדושתי, ולכן, קדושים תהיו הוא בכלל העטרות שנתן בראש בניו, ולהפירוש יכול כמוני בניחותא – הקדושה דקדושים תהיו היא הקדושה דקדוש אני (שהיא העטרה שנטל לעצמו), ושתי העטרות שנתן בראש בניו הם והתקדישתם והייתם קדושים. ומ"ש במדרש שהקדושה דקדוש אני היא העטרה שנטל לעצמו, אף שגם קדושה זו נמשכת לישראל, יש לומר, כי המשכת הקדושה דקדוש אני בבעלי תשובה היא (לא מצד המציאות שלהם24 אלא) לפי שע"י התשובה מתגלה שרש הנשמה שהוא חד עם העצמות, ונמצא, דגם לאחרי שהעטרה ישנה בישראל, היא בראשו של המלך (ולא ניתנה לאחר, גם לא לבניו).ו) ויש לומר, דזה שענין ההמשכה דקדושתי שלמעלה מקדושתכם מבואר להדיא בהדרושים דפרשת נצבים משא"כ בהדרושים דפרשתנו בא ענין זה רק ברמז (ומ"ש להדיא בדרושים אלה הוא שהגילוי דקדוש הא' באדם הוא באופן דהעלאה מלמטה למעלה, שרוצה לצאת ממציאותו וליכלל בקדוש), הוא, כי בפרשת אתם נצבים היום, שקורין קודם ר"ה25, הוא זמן התשובה. ובפרט להמבואר בלקו"ת26 שהתשובה דאתם נצבים היום כולכם לפני הוי' גו' הוא שכל הנשמות מתעלות למעלה במקור חוצבם. ולכן בהדרושים דפ' נצבים מבואר להדיא ההמשכה דקדושתי שלמעלה מקדושתכם27, כי ע"י שנש"י מתעלות למקור חוצבם נמשך להם גם העטרה שנטל לעצמו (כנ"ל סעיף ה). ובהדרושים דהפרשיות שקורין בימי ספירת העומר, שהעבודה דספירת העומר היא (לא באופן דדילוג (תשובה28) אלא אדרבא) בסדר והדרגה (יום אחד, שני ימים, וכו'), בא ענין זה דהמשכת קדושתי שלמעלה מקדושתכם רק ברמז. ויש לומר, דזה שמובא בדרושים אלה ענין זה ברמז עכ"פ, הוא, כי ספירת העומר הו"ע בירור נפש הבהמית29, ובירור נפש הבהמית הוא כענין התשובה30. ויש להוסיף, דפרשת אמור קורין ברוב השנים בהשבת שבסמיכות לפסח שני, דפסח שני הו"ע התשובה. וכמבואר בארוכה במק"א31 דפסח ראשון הו"ע עבודת הצדיקים ופסח שני הו"ע עבודת התשובה. ולכן גם בהדרושים דפרשת אמור מרומז הענין דהמשכת קדושתי שלמעלה מקדושתכם, יכול כמוני בניחותא.

=== FOOTNOTES ===

* ) יצא לאור בקונטרס י"ג אייר – תש"נ, "לקראת י"ג אייר, יום היאָרצייט של הוו"ח וכו' הרב ישראל ארי' לייב, אחיו של – יבדל לחיים טובים – כ"ק אדמו"ר שליט"א, – לפני מלחה"ע האחרונה עלה לארץ הקודש. נסתלק בי"ג אייר ה'תשי"ב, בליווערפול, אנגלי', ומנ"כ בעיה"ק צפת תובב"א* .. יום ג, יג אייר, שנת ה'תש"נ".*) תולדותיו – ראה ספר "ימי מלך" ח"א (קה"ת תשמ"ט) ע' 68 ואילך [קובץ י"ג אייר ארבעים שנה (קה"ת, תשנ"ב). תו"מ – רשימת היומן ע' קמט].וראה בארוכה שיחת ש"פ אחרי-קדושים, י"ג אייר ה'תשמ"ה [התוועדויות תשמ"ה ח"ג ע' 1942 ואילך] – ביאור בשמו של בעל היאָרצייט, והשייכות דשמו לפ' אחרי-קדושים. שיחת פסח שני ה'תשמ"ז [התוועדויות תשמ"ז ח"ג ע' 256 ואילך]. [ש"פ אחרי-קדושים ה'תנש"א (התוועדויות תנש"א ח"ג ע' 184 ואילך)].1) פרשתנו כב, לב.2) סעיף ט (לג, ב).3) ראה לקו"ת שם סעיף ה (לב, ג) דתוך בני ישראל הוא נקודה הפנימית דהלב.4) לקו"ת שם סוף סעיף ו (לב, ד).5) לקו"ת שם סעיף ח (לג, א). ושם, ש"לכן הן ב' בחי' קדוש" (כדלקמן בפנים).6) ישעי' ו, ג.7) לג, סע"ב ואילך.8) לקו"ת תזריע כב, ג. ובכ"מ.9) שער היחוד והאמונה רפ"ט. ובכ"מ.10) ראה המשך תער"ב ח"א פע"ט. ח"ב פש"מ. וראה לקו"ת קרח נב, ג. ובכ"מ.11) תו"א תרומה פא, ב. המשך תרס"ו ס"ע רפד ואילך. ובכ"מ.12) סעיף ו (לה, א ואילך).13) ויק"ר פכ"ד, ח.14) קדושים יט, ב. כ, ז.15) וכ"מ בסה"מ עזר"ת ע' קצד. ה'תש"ח ע' 201.16) ויק"ר שם, ט.17) ע' קה.18) נא, ג.19) ראה ברכות לד, ב. רמב"ם הל' תשובה פ"ז ה"ד.20) ולהעיר, שבלקו"ת נצבים מדבר בדרגא נעלית יותר מבלקו"ת בפרשתנו. דבלקו"ת בפרשתנו שקדוש הא' הוא כתר (דבפשטות הוא אריך), ובלקו"ת נצבים (נב, ג) שקדושתכם שנמשך ע"י המצוות הוא אריך וקדושתי שלמעלה מקדושתכם הוא עתיק. ואעפ"כ מבואר שם שגם קדושתי נמשכת למטה.21) ע"פ לשון הכתוב – איוב ט, יב.22) יל"ש תהלים רמז תשב. ועוד. וראה ד"ה שובה ישראל תרכ"ט (סה"מ תרכ"ט ע' שלח ואילך). ד"ה טוב וישר תרס"ד (סה"מ תרס"ד ע' רעא ואילך). ד"ה ביוהשמע"צ תער"ב (סה"מ תער"ב-תרע"ו ע' לב). ועוד.23) מאור עינים עה"פ (מז, ב).24) כי הגילוי דקדוש הא' (קדוש אני) ששייך למציאות האדם הוא רק באופן דהעלאה (שירצה ליכלל) ולא באופן דהמשכה.25) תוס' – מגילה לא, סע"ב. טושו"ע או"ח סתכ"ח ס"ד. לקו"ת ר"פ נצבים (מד, א).26) שם.27) ואולי י"ל, דזהו גם מהביאורים ע"ז שבלקו"ת נצבים גם הדרגא דקדושתכם שע"י המצוות היא נעלית יותר (ראה לעיל הערה 20) – כי ע"י התשובה, התומ"צ הם באופן נעלה יותר.28) ראה לקו"ת דרושים לשבת שובה סה, א. ד"ה שובה ישראל ה'תשל"ו (תו"מ סה"מ תשרי ע' פג ואילך).29) לקו"ת ויקרא ג, א. פרשתנו לה, ד. הנסמן תו"מ סה"מ אייר ע' רסד הערה 4.30) תו"א מקץ לג, ב. ושם, שלכן ע"י בירור נה"ב נמשך הגילוי דקדושתי שלמעלה מקדושתכם. וראה שם לד, ריש ע"ג בענין ספירת העומר.31) לקו"ש חלק ח"י ע' 119 ואילך. ובכ"מ.

=== GLOSSARY ===

אדמו"ר הזקן (Admor HaZaken): The Alter Rebbe; אור הסובב (Or HaSovev): Encompassing Light; אח"כ (Achar Kach): Afterwards; אחת (Achat): One; איך שייך (Eich Shayach): How is it Relevant; אינה נמנית (Einah Nimnet): Is Not Counted; איתא (Ita): It is Found; אמור (Emor): Say/Speak; אני ה' מקדישכם (Ani Hashem M'Kadishchem): I am God who sanctifies you; אף שגם בצדיקים (Af SheGam B'Tzadikim): Even Though Also in Righteous Ones; אפילו קס"ד (Afilu Kol Sheken D'): Even One Might Think; אתערותא דלתתא (It'aruta D'L'Tata): Arousal from Below; באוה"ת (B'Ohr HaTorah): In Ohr HaTorah; באופן דהעלאה למעלה (B'Ofen D'Ha'alah L'Ma'alah): In the Manner of Elevation Above; בגשמיות (B'Gashmiyut): In Physicality; בהעטרות (B'HaAtarot): Among the Crowns; בוער (Bo'er): Burns; בחיצוניות העולמות (B'Chitzoniyut HaOlamot): In the External Dimension of the Worlds; בכל יום (B'Chol Yom): Every Day; במדרש (B'Midrash): In the Midrash; במהותו (BiMahuto): In Its Essence; בנוגע ל (B'Noge'a L'): Regarding; בס"ד (B'Siyata D'Shmaya): With Divine Assistance; בסמיכות (BiSmichut): In Proximity; בפנימיות העולמות (BiFnimiyut HaOlamot): In the Inner Dimension of the Worlds; בפשטות (BiFshutut): Simply; בצדיקים (B'Tzadikim): In Righteous Ones; בקדושתו ית' (BiKedushato Yitbarach): In His Holiness, Blessed Be He; בראש בניו (B'Rosh Banav): On the Head of His Sons; בראשו (B'Rosho): On His Head; בראשן של ישראל (B'Rosham Shel Yisrael): On the Head of Israel; ברוחניות (B'Ruchaniyut): In Spirituality; בתוך בני ישראל (B'Toch B'nei Yisrael): Among the Children of Israel; בתוך הלב (B'Toch HaLev): Within the Heart; ג' מדריגות (Gimmel Madregot): Three Levels; ג' פעמים קדוש (Gimmel Pe'amim Kadosh): Three Times Holy; גילוי קדושתו ית' (Gilui Kedushato Yitbarach): Revelation of His Holiness, Blessed Be He; גם (Gam): Also; ד"ה (Dibur HaMatchi'ach): Opening Words; דבמדרש שלפנינו (D'B'Midrash SheLefaneinu): That in the Midrash Before Us; דבר אל כל עדת בני ישראל (Daber El Kol Adat B'nei Yisrael): Speak to the Entire Congregation of the Children of Israel; דהמעלה (D'HaMa'alah): That the Advantage; דזהו (D'Zehu): That This Is; דישראל (D'Yisrael): Of Israel; דלכאורה (D'L'Chorah): That Apparently; דמעשה המצוות (D'Ma'aseh HaMitzvot): Of Performance of Commandments; דקדושתכם (D'Kedushatchem): That Your Holiness; ה'תשכ"ה (Hey Tav Shin Kaf Hey): Year 5725 (1965); הביאור (HaBi'ur): The Explanation; הגילוי (HaGilui): The Revelation; הה"ד (Hahu D'Ktiv): This is What is Written; ההמשכה (HaHamshachah): The Drawing Down; החילוק באופן המשכתם (HaChiluk B'Ofen Hamshachatam): The Difference in the Manner of Their Drawing Down; החילוק באופנם (HaChiluk B'Ofnam): The Difference in Their Manner; היינו ד (Hainu D'): That is to Say; הירידה (HaYeridah): The Descent; הם למעלה מצדיקים גמורים (Hem Lema'alah MiTzadikim Gemurim): Are Above Complete Righteous Ones; המאמר (HaMa'amar): The Discourse; המשכות (Hamshachot): Drawings Down; המשכת קדושתו ית' (Hamshachat Kedushato Yitbarach): Drawing Down His Holiness, Blessed Be He; הניח (Hini'ach): Placed; הסובב (HaSovev): The Encompassing; העטרה (HaAtarah): The Crown; העילה (HaIlah): The Cause; העלאה (Ha'alah): Elevation; העלול (HaAlul): The Effect; העליונים (HaElyonim): The Supernal Beings; הקדושה שנמשכת (HaKedushah SheNimshachet): The Holiness That is Drawn Down; השתלשלות הכתרים (Hishtalshelut HaKetarim): Chain of the Crowns; ובלקו"ת פ' נצבים (U'V'Likutei Torah Parshat Nitzavim): And in Likutei Torah, Parshat Nitzavim; והייתם קדושים (VeHeyitem Kedoshim): And You Shall Be Holy; והכוונה בזה (V'HaKavanah B'Zeh): And the Intention in This; והתקדישתם (V'Hitkadishtem): And You Shall Sanctify Yourselves; וזהו מה שבעלי תשובה (V'Zehu Mah SheBa'alei Teshuvah): And This is Why Penitents; ויש לבאר (V'Yesh L'Va'er): And It Can Be Explained; וכתב הצ"צ (V'Chatav HaTzemach Tzedek): And the Tzemach Tzedek Wrote; ולכאורה צריך לומר (U'L'Chorah Tzarich Lomar): And Apparently One Must Say; ונמשכת ע"י התשובה (V'Nimshachet Al Yedei HaTeshuvah): And is Drawn Down Through Repentance; ונקדשתי (V'Nikdashti): And I shall be sanctified; ועי"ז (V'Al Yedei Zeh): And Through This; וקדושתי שלמעלה מקדושתכם (U'Kedushati SheLema'alah MiKedushatchem): And My Holiness Above Your Holiness; ושתים (U'Shtayim): And Two; ז"א (Ze'ir Anpin): Ze'ir Anpin (Small Face); זה (Zeh): This; חכמה (Chochmah): Wisdom; חלוקים במדריגתם (Chalukim B'Madregatam): Different in Their Levels; י"ג אייר (Yud-Gimmel Iyar): 13th of Iyar; יורד (Yored): Descends; יכול כמוני (Yachol Kamoni): Could Be Like Me; ירידת הכתר (Yeridat HaKeter): Descent of the Crown; ישנה העבודה (Yeshnah HaAvodah): There Exists the Service; כי קדוש אני (Ki Kadosh Ani): For I am Holy; כך (Kach): Thus; כמבואר בלקו"ת שם (K'Mevo'ar B'Likutei Torah Sham): As Explained in Likutei Torah There; כרשפי אש (K'Rishpei Eish): Like Fiery Sparks; כתר (Keter): Crown; כתר דז"א (Keter D'Ze'ir Anpin): Crown of Ze'ir Anpin; כתר דמלכות (Keter D'Malchut): Crown of Malchut; לבני מדינה (L'Vnei Medinah): To Citizens of a Province; להעיר (L'Ha'ir): To Note; ליכלל (L'Hikallel): To be Included; ליכלל בהענין המופלא (L'Hikallel B'HaInyan HaMufla): To be Included in the Wondrous Matter; למלך (LaMelech): For the King; לעטרה אחת (L'Atarah Achat): As One Crown; לפני הקב"ה (Lifnei HaKadosh Baruch Hu): Before the Holy One, Blessed Be He; לצאת ממציאותו (Latzet MiMetziyuto): To Exit from His Existence; לקו"ת (Likutei Torah): Collected Torah Teachings; מ"ש (Mah She'Katuv): What is Written; מבואר (Mevo'ar): It is Explained; מבחינת קדושתי (MiBchinat Kedushati): From the Aspect of My Holiness; מגעת שם (Maga'at Sham): Reach There; מה דאיתא (Mah D'Ita): What is Found; מה הקב"ה עושה (Mah HaKadosh Baruch Hu Oseh): What Does the Holy One, Blessed Be He, Do; מה עשה המלך (Mah Asah HaMelech): What Did the King Do; מהות אחד (Mahut Echad): One Essence; מהות אחר (Mahut Acher): Different Essence; מהשתלשלות (MeiHaHishtalshelut): From the Chain of Emanation; מופלא ומובדל (Mufla U'Muvdal): Wondrous and Separate; מכיר ומרגיש (Makir U'Margish): Recognizes and Feels; מכתירים (Machtirin): Crown; מלכות (Malchut): Kingship/Kingdom; מלמטה למעלה (MiLematah L'Ma'alah): From Below to Above; מלמעלה למטה (MiLema'alah L'Matah): From Above to Below; ממשיך (Mamshich): Continues; ממשיכים (Mamshichim): Draw Down; מעשה המצוות (Ma'aseh HaMitzvot): Performance of the Commandments; מפני ש (Mipnei She): Because; מפרש (Mefaresh): Explains; משל (Mashal): Parable; משמע (Mashma): It Implies; משתוקק (Mishtokek): Yearns; נותן (Noten): Gives; נחשבים (Nechshavim): Are Considered; נמשך (Nimshach): Is Drawn Down; נמשך למטה (Nimshach L'Matah): Drawn Down Below; נעשה (Na'aseh): Becomes; סוף האצילות (Sof HaAtzilut): End of Emanation; ע"י התשובה (Al Yedei HaTeshuvah): Through Repentance; ע"י מצוות (Al Yedei Mitzvot): Through Commandments; ע"י תורה (Al Yedei Torah): Through Torah; ע"פ הידוע (Al Pi HaYadu'a): According to What is Known; ע"פ מה דאיתא (Al Pi Mah D'Ita): According to What is Found; עד"ז (Al Derech Zeh): In This Manner; עילה ועלול (Ilah V'Alul): Cause and Effect; עיקר הענין (Ikar HaInyan): The Main Matter; על צדיקים גמורים (Al Tzadikim Gemurim): Over Complete Righteous Ones; עשו (Asu): Made; קאי על (Ka'i Al): Refers to; קדוש הא' (Kadosh HaRishon): The First Holy; קדוש הב' והג' (Kadosh HaSheni V'HaShlishi): The Second and Third Holy; קדוש ומובדל (Kadosh U'Muvdal): Holy and Separate; קדושה נעלית ביותר (Kedushah Na'alit B'Yoter): Most Sublime Holiness; קדושים תהיו (Kedoshim Tihyu): You Shall Be Holy; קדושתי למעלה מקדושתכם (Kedushati Lema'alah MiKedushatchem): My Holiness is Above Your Holiness; קודם (Kodem): Before; ר"פ קדושים (Rosh Perek Kedoshim): Beginning of Chapter Kedoshim; ראשית ההשתלשלות (Reishit HaHishtalshelut): Beginning of the Chain of Emanation; רק (Rak): Only; ש"פ (Shabbat Parshat): Shabbat of Torah Portion; שאין אתערותא דלתתא (She'Ein It'aruta D'L'Tata): That Arousal from Below Does Not; שבבעלי תשובה (SheBa'alei Teshuvah): That Penitents Have; שזה תמוה (SheZeh Tamuh): That This is Puzzling; שישראל יהיו כמוני (SheYisrael Yihyu Kamoni): That Israel Should Be Like Me; שלבם של ישראל (SheLibam Shel Yisrael): That the Heart of Israel; שלמעלה מחכמה (SheLema'alah MeiChochmah): Above Wisdom; שלש עטרות (Shalosh Atarot): Three Crowns; שלש קדושות (Shalosh Kedushot): Three Holinesses; שמשתוקקים (SheMisht; שנותן (SheNoten): That He Gives; שניהם (Shneihem): Both of Them; שנתן (SheNatan): That He Gave; שרש הנבראים (Shoresh HaNivra'im): Root of the Created Beings; שתי העטרות (Shtei HaAtarot): Two Crowns; תלמוד לומר (Talmud Lomar): The Teaching Says;