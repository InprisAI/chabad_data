בס"ד. י"א ניסן ה'תשל"חכי ישאלך בנך מחר לאמר מה העדות והחוקים והמשפטים אשר צוה ה' אלקינו אתכם1, – שאלה זו היא שאלת הבן חכם, כמ"ש בהגדה2 חכם מה הוא אומר מה העדות גו'. וידוע הדיוק בדרושי רבותינו נשיאינו3, דמאחר שנקרא בשם חכם [דאמיתית החכמה היא חכמת התורה4] הרי הוא בודאי יודע את המצוות, ומהי שאלתו מה העדות והחוקים והמשפטים גו'. ויש להוסיף, דמהמשך הכתוב5 ואמרת לבנך גו' ויצונו הוי' לעשות את כל החוקים האלה גו' לטוב לנו גו' שמבארים המעלה שבקיום המצוות (לטוב לנו גו'), מובן6 שפירוש מה העדות גו' הוא מהו ענין המצוות (איזו מעלה יש בהם), וצריך ביאור, איך שייך שבן חכם ישאל שאלה כזו. וביותר אינו מובן, דבהביאור בענין המצוות (בהתשובה דואמרת לבנך) אומר שני ענינים. ויוציאנו הוי' ממצרים גו' ויצונו גו' לעשות את כל החוקים, דכיון שהוציאנו ממצרים אנו משועבדים אליו לקיים מצותיו7. ועוד ענין בקיום המצוות8 שהם לטוב לנו כל הימים גו'9. ומזה שבהתשובה דואמרת לבנך מבאר שני הענינים, מובן, ששניהם הם חידוש אצל הבן. ואינו מובן, דמאחר שאינו יודע ענין המצוות (לא רק שאינו יודע שהמצוות הם לטוב לנו, אלא שאינו מבין אפילו החיוב דקיום המצוות בדרך קבלת עול10), איך קוראים אותו בתואר (בן) חכם. גם צריך להבין (כמו שמדייק בהדרושים2) מה שאומר אשר צוה הוי' אלקינו אתכם, אתכם ולא אותנו. והגם דע"י שאומר הוי' אלקינו אין מקום לטעות שמוציא ח"ו את עצמו מהכלל11, מ"מ צריך ביאור מה שאומר אתכם12, דהול"ל אשר צוה הוי' אלקינו אותנו, או אשר צוה הוי' אלקינו ותו לא13.ונקודת הביאור בזה בהדרושים14, ע"פ הידוע15 דקיום המצוות של האבות הי' (בעיקר) עבודה רוחנית, והפעולה שעשו בגשמיות היתה כעין כלי להעבודה הרוחנית. והמצוות שניתנו במתן תורה, עיקרם הוא העשי' בפועל. דעשיית המצוה היא לא הכנה וכלי לכוונתה, אלא אדרבה, העשי' היא העיקר. וכמו בנדו"ד מצות אכילת מצה, דכאשר יכוון בסוד מצות מצה וח"ו יחסר הפועל ממש, לא ימשיך מאומה, ולאידך, כשיקיים המצוה בפועל, גם בלי כוונה16, ימשיך האור. ושאלת הבן חכם היא איך ממשיכים גילוי אוא"ס ע"י מעשה (המצוות). וזהו שאומר מה העדות גו' אשר צוה הוי' אלקינו אתכם, אתכם דוקא, דכיון שהעבודה שלכם (לאחרי מ"ת) היא עשי' (ולא עבודה רוחנית כעבודת האבות), איך נמשך גילוי אוא"ס ע"י עבודה זו. והתשובה (ואמרת לבנך) עבדים היינו לפרעה במצרים ויוציאנו הוי' ממצרים גו' ויצונו הוי' לעשות את כל החוקים האלה גו' היא, דגלות מצרים ויציאת מצרים היו הכנה למתן תורה, ובמתן תורה ניתן הכח שע"י מצוות מעשיות (לעשות את כל החוקים גו', לעשות דייקא17) ימשיכו המשכות למעלה יותר מההמשכות שהמשיכו האבות ע"י עבודה רוחנית שלהם, ועד להמשכת העצמות.ב) וצריך להבין, דלכאורה, ביאור הנ"ל ששאלת הבן חכם היא על המצוות שלאחרי מ"ת דוקא, הוא ביאור רק על זה שלאחרי שאומר אשר צוה הוי' אלקינו הוא מוסיף אתכם בכדי להדגיש ששאלתו היא לא על המצוות דהאבות, כ"א על המצוות אשר צוה הוי' אלקינו אתכם לאחרי מתן תורה. אבל זה הי' מובן לכאורה גם כשהי' אומר בלשון כולל יותר אשר צוה הוי' אלקינו אותנו. גם צריך להבין אומרו מה העדות והחוקים והמשפטים, דמאחר ששאלתו היא על כללות המצוות הול"ל מה המצוות (וכיו"ב), ולמה מפרט עדות חוקים ומשפטים. ובפרט שהחילוק דהסוגים עדות חוקים ומשפטים הוא בכוונת המצוות [שהמצוות דחוקים צריך לקיימם מפני שהם ציווי הקב"ה (גזירה גזרתי), והמצוות דעדות ומשפטים צריך לקיימם גם מצד הטעם18], והשאלה מה העדות גו' היא על ההמשכה שע"י מעשה המצוות. גם צריך להבין ששאלת הבן היא על כל ג' הסוגים דמצוות (עדות חוקים ומשפטים) ובהתשובה ויצונו גו' לעשות את כל החוקים גו' מזכיר רק חוקים. גם צריך להבין, דהחילוק בג' הסוגים עדות חוקים ומשפטים הוא19, שמשפטים הם המצוות שמחוייבים מצד השכל (כמו גזל גניבה כיבוד אב ואם), ועדות הם המצוות שהם אות וזכרון (כמו שבת פסח סוכה ותפילין), דמצוות אלו, הגם שהשכל מצד עצמו (לולי ציווי התורה) לא הי' מחייבם [ודלא כהמצוות דמשפטים שגם אלמלא ניתנה תורה היינו למידין צניעות מחתול וגזל מנמלה20], מ"מ, לאחרי שהתורה ציוותה עליהם השכל מסכים לזה, וחוקים הם המצוות שגם לאחרי שהתורה ציוותה עליהם אין להם מקום בשכל, והם רק בדרך חוקה חקקתי גזירה גזרתי21. ועפ"ז הי' צריך לומר לכאורה משפטים עדות וחוקים (בסדר דמלמטלמ"ע) או חוקים עדות ומשפטים (בסדר דמלמעלמ"ט), והסדר בכתוב הוא עדות חוקים ומשפטים.ג) ויובן זה בהקדים מ"ש כ"ק מו"ח אדמו"ר במאמרו ד"ה זה22 (שאמרו בחג הפסח הראשון בבואו לארצות הברית ע"מ לדור) בהדיוק שבשאלת הבן חכם כתיב אתכם, דבזה שאומר אתכם (ולא אותנו) הוא דומה לכאורה להבן רשע. ומוסיף בהמאמר, דהגם שהבן חכם אומר ה' אלקינו, שהוא מכניס עצמו בכלל ישראל ומקבל עליו עול מלכות שמים, הרי זהו בנוגע להעיקר23, אבל בנוגע לפרטי הענינים דעדות חוקים ומשפטים, הוא אומר אתכם. דמלשון המאמר משמע שהדיוק בזה שאומר אתכם הוא לא רק שצריך ביאור למה אומר אתכם, אלא גם בזה שאומר אתכם ולא אותנו, שעי"ז יש מקום לטעות דזה שאומר אלקינו ומכניס עצמו בכלל, הוא רק בנוגע להעיקר (קבלת עול מלכות שמים), אבל בנוגע לפרטי הענינים דעדות וחוקים ומשפטים הוא מוציא את עצמו מהכלל.ויש לומר הביאור בזה, דבמצוות שני ענינים. זה שהמצוות הם ציווי השם, דענין זה הוא בכל המצוות בשוה, וזה שהמצוות נחלקות בג' סוגים דעדות חוקים ומשפטים. ושני ענינים אלה הם גם בקיום המצוות. דבכוונת המצוות, שני ענינים24. כוונה כללית – לקיים ציווי השם, דכוונה זו היא בכל המצוות בשוה. וכוונה פרטית – קיום המצוה מפני שהיא עדות (אות וזכרון) על איזה ענין, או מפני שהיא חוקה וגזירה25, או מפני שמחוייבת גם מצד השכל. ושאלת הבן חכם מה העדות והחוקים והמשפטים היא, דכיון שכל המצוות הם ציווי השם, מה נוגע הענין דעדות חוקים ומשפטים. ולכן מדייק בהמאמר דגם לאחרי שאומר אלקינו יש מקום לטעות שבנוגע לפרטי הענינים דעדות חוקים ומשפטים הוא מוציא ח"ו את עצמו מהכלל. ובכדי לשלול טעות זו הול"ל אותנו.ד) ויובן זה ע"פ המבואר במאמר הנ"ל, שג' הענינים דעדות חוקים ומשפטים הם בכל המצוות. שגם המצוות דחוקים ומשפטים נק' בשם עדות [כמ"ש26 ויקם עדות ביעקב גו'], ועד"ז הוא בנוגע לחוקים, שגם בהמצוות שע"פ טעם (עדות ואפילו משפטים), הטעם הוא רק על כללות המצוה ולא על הפרטים27, והפרטים הם באופן חוקה חקקתי גזירה גזרתי. ועד"ז הוא בנוגע למשפטים, שגם בהמצוות דעדות וחוקים יש הענין דמשפטים28.והענין הוא, דבגילוי אלקות שע"י המצוות ג' מדריגות בכללות. אור המתלבש בעולמות, דבכללות הוא אור הממלא, ואור שלמעלה מהתלבשות בעולמות אבל שייך לעולמות, דבכללות הוא אור הסובב, ועצמות אוא"ס שלמעלה משייכות לעולמות. דאור הממלא מושג גם בשכל, ולכן המשכתו היא ע"י הענין דמשפטים, השגת השכל. ואור הסובב, אין שייך בו השגת החיוב ורק ידיעת השלילה, דזה שהוא יודע ומבין שבאור זה אי אפשר להיות השגת השכל, הו"ע ביטול ההשגה29. ולכן המשכת אור הסובב היא ע"י קיום החוקים30, שענינם הוא שמבטל את שכלו, אין לך רשות להרהר20. ובעצמות אוא"ס שאינו בגדר שייכות לעולמות, אין שייך לומר גם שהוא מושלל מהשגת השכל. וכמבואר בתניא31, שהאומר על הקב"ה שאי אפשר להשיגו הוא כאומר על איזו חכמה רמה ועמוקה שאי אפשר למששה בידים, שכל השומע יצחק לו. כי ענין השלילה, שאומרים על איזה דבר שהוא מושלל מדבר שני, שייך דוקא בדברים שיש יחס ביניהם, והשכל והמישוש הם שני ענינים נבדלים לגמרי שאין יחס ביניהם. [ואולי יש להוסיף, שבהמשל דשכל ומישוש, כיון ששניהם הם נבראים מוגבלים, יש יחס ביניהם. משא"כ בהנמשל32. ולכן זה שאין שייך לומר על הקב"ה שאי אפשר להשיגו הוא יותר מזה שאין שייך לומר על סברא שכלית שאי אפשר למששה בידים]. ולכן, המשכת עצמות אוא"ס אינה גם ע"י ענין החוקים, ביטול השכל, כיון שלגבי עצמות אוא"ס אין שייך לומר גם הענין דשלילת השכל. וזה שע"י המצוות הוא המשכת עצמות אוא"ס הוא מפני שהמצוות הם רצון וציווי העצמות.וזהו ענין העדות שבמצוות33, דזה שכל המצוות (גם המצוות דחוקים ומשפטים) נק' בשם עדות הוא לפי שהם ממשיכים ומגלים העלם העצמי דעצמות אוא"ס, שלמעלה גם מסובב34. דכמו שענין העדות בפשטות הוא על דבר הנעלם דוקא, דעל דבר הגלוי אין שייך עדות, מכיון שהוא גלוי, ואפילו על מילתא דעבידא לאגלויי אין צריך עדות35, עד"ז הוא ברוחניות, דאור הממלא הוא דבר הגלוי שמושג בשכל, ואור הסובב שלמעלה מהתלבשות בעולמות הוא מילתא דעבידא לאגלויי (העלם ששייך לגילוי), כי על ידי ההשגה באור הממלא שמתלבש בעולמות, שהוא הארה בלבד (כדמוכח מזה גופא שהוא בהתלבשות), באים לידי ידיעה שישנו אור שהוא מופלא מעולמות, שהוא המקור שממנו נמשך ההארה שבהתלבשות. וענין העדות הוא בעצמות אוא"ס, שלמעלה גם מסובב, שהוא נעלם לגמרי. וזהו מה שכל המצוות נק' עדות, לפי שהם ממשיכים ומגלים עצמות אוא"ס שלמעלה גם מסובב.ה) וביאור המעלה דעדות על חוקים בפרטיות יותר, אף שגם בחוקים נרגש בגילוי שהם רצונו ית', רצון שלמעלה מטעם, יובן ע"פ מ"ש בהמאמר36 שחוקים הוא מלשון חקיקה. ומהמשך הענינים שבהמאמר משמע דשני ענינים בזה. ענין החקיקה למעלה, כמ"ש בהמאמר דמעלת אותיות החקיקה על אותיות הכתיבה היא שאותיות החקיקה אינם דבר נוסף על העצם, ומבאר שזהו בחינת הכתר. ויש לומר, דזה שהכתר (סובב) הוא דוגמת אותיות החקיקה שאינם דבר נוסף על העצם, הוא, שהגילוי דאור הממלא להיותו גילוי שבבחינת גבול ולא כמו העצם, הוא כמו דבר נוסף על העצם, והגילוי דאור הסובב, להיותו בל"ג כמו העצם, אינו דבר נוסף על העצם37. ועוד ענין בחוקים מלשון חקיקה, שע"י החוקים נעשה בעולם ענין החקיקה. כדאיתא במדרש38 ע"פ39 אם לא בריתי יומם ולילה חוקות שמים וארץ לא שמתי, חוקים שבהם חקקתי את השמים והארץ. ומבאר בהמאמר דענין חקקתי שמים וארץ הוא הביטול שנעשה בעולם40, ע"י המשכת הסובב, חקיקה דלמעלה.והנה גם בחקיקה, ע"י חקיקה נעשה שינוי בהדבר שחוקקין בו, שאינו כמו שהי' בתחילה. וכמו בחקיקת אותיות באבן, שבתחילה הי' האבן פשוט ועכשיו הוא מצוייר באותיות41 [ובפרט כשהחקיקה הוא באבן הבהיר ומבהיק, שע"י החקיקה נעשה שינוי בהבהירות וההבהקה של האבן, שבמקום החקיקה אינו מבהיק כ"כ40]. ועוד ענין בזה [נוסף להשינוי (ירידה) שנעשה בהאבן ע"י החקיקה], שהחקיקה היא קשורה בהחלל, שנחסר בהאבן, היינו שהחקיקה עצמה היא כמו היפך האבן. ויש לומר דשני ענינים אלה הם גם בהנמשל דאור הסובב. שהירידה בהאור להיות סובב לעלמין הוא דוגמת השינוי והירידה שנעשה בהאבן, שאינו פשוט (ואינו מאיר ומבהיק כ"כ) כמו שהי' תחילה. ועי"ז נעשה נתינת מקום לעולם (שמתהווה מאור הסובב), שמציאות העולם (מלשון העלם) הוא היפך גילוי האור, בדוגמת החקיקה שנחסר מהאבן.ויש לומר, שעד"ז הוא גם בחוקים, דזה שנק' בשם חוקים מלשון חקיקה הוא מצד שני ענינים הנ"ל. והענין הוא, דפירוש חוקה הוא כמאמר רז"ל חוקה חקקתי גזירה גזרתי ואין לך רשות להרהר אחרי'20, דשני ענינים בזה. שהרצון דחוקים הוא (לא כמו שהוא בעצמותו, אלא) בבחינת ירידה כביכול לשלול את השכל (אין לך רשות להרהר), בדוגמת השינוי והירידה שנעשה בהאבן ע"י החקיקה. ושהשכל (שהרצון שולל אותו) הוא באופן שההבנה וההשגה שלו היא היפך הרצון42, שלכן צריך לשלול ולומר אין לך רשות להרהר. ועפ"ז תובן יותר המעלה דעדות לגבי חוקים, דענין החוקים הוא הרצון דמצוות כמו שהוא בבחינת ירידה לשלול הענינים (השכל) שהם הפכים, וענין העדות הוא הרצון דמצוות כמו שהוא בעצמותו.ו) והנה כמו שלמעלה החילוק שבין עדות לחוקים ומשפטים הוא, דחוקים ומשפטים הם באור השייך לעולמות [אלא שמשפטים הם באור המתלבש בעולמות (ממלא) וחוקים הם בהאור שלמעלה מהתלבשות (סובב)] ועדות הם בעצמות אוא"ס שלמעלה משייכות לעולמות, עד"ז הוא גם בעבודת האדם, דחוקים ומשפטים הם בהשכל שבאדם (או עכ"פ בדרגת הנשמה ששייכת לשכל), התבוננות. [אלא שבמשפטים ההתבוננות היא בטעמי המצוות, כולל גם ההתבוננות בזה שגם המצוות דחוקים יש להם טעם43, אלא שהטעם דמצוות אלו הוא בחכמתו ית' ולא נמשך בשכל הנבראים. וההתבוננות דחוקים היא שכל המצוות (גם המצוות דמשפטים) הם רצונו ית', רצון שלמעלה מטעם, למעלה גם מהטעמים שבחכמתו ית']. וענין עדות הוא בהאדם עצמו. כמ"ש44 אתם עדי, דפירוש אתם הוא אתם בעצמכם. דכיון שכל אחד מישראל נשמתו היא חלק אלוקה ממעל ממש45, ושרש הנשמות הוא בהעצמות (ולמעלה יותר מהשרש דתומ"צ), לכן, עצם מציאותם דישראל מעידה על העצמות. אלא שהגילוי דשרש הנשמה הוא ע"י העדות דהמצוות.ז) ויש לומר, דעיקר ענינם של המצוות הוא שהם עדות, המשכת עצמות אוא"ס. וענין החוקים והמשפטים דמצוות (המשכת אור הסובב ואור הממלא) הוא, כי הכוונה בהמשכת העצמות שע"י המצוות היא שההמשכה תהי' בגילוי, וכיון שהעצמות הוא למעלה מגילוי, לכן הגילוי דהמשכת העצמות (עדות) הוא ע"י אור הסובב ואור הממלא (חוקים ומשפטים), גילויים46. וזהו שהסדר דג' ענינים אלה הוא עדות חוקים ומשפטים, דבתחילה הו"ע העדות – המשכת העצמות, ואח"כ, בכדי שההמשכה תהי' בגילוי, הוא ע"י הגילוי דאור הסובב שנמשך ע"י ענין החוקים שבמצוות, ואח"כ, בכדי שהגילוי יהי' בפנימיות, הוא ע"י הגילוי דאור הממלא שנמשך ע"י ענין המשפטים שבמצוות45.ועפ"ז יש לומר, דזה שמשמע בתחילת המאמר ששאלת הבן חכם מה העדות והחוקים והמשפטים גו' היא דכיון שכל המצוות הם ציוויי השם למה הן נחלקות בעדות חוקים ומשפטים (כנ"ל סעיף ג), הוא גם להביאור (שבהמשך המאמר) דשאלת הבן חכם היא איך נמשך גילוי אלקות ע"י המצוות שלאחרי מתן תורה שעיקרם הוא עשי' בפועל. והענין הוא, דזה שעל ידי מעשה המצוות נעשה המשכת אלקות אין זה פלא, מכיון שהמצוות הם רצון הקב"ה. ושאלת הבן חכם היא על זה שע"י מעשה המצוות נמשך גילוי אלקות. דענין הגילוי שייך לכאורה לעבודה רוחנית ולא לעשי' גשמית. ולכן אומר מה העדות והחוקים והמשפטים גו', ולא מה המצוות (וכיו"ב), כי זה שע"י המצוות נעשה המשכת אלקות הוא מצד הנקודה המשותפת שבכל המצוות בשוה, שהם ציווי ורצון הקב"ה, וזה שהמצוות נחלקות בהסוגים עדות חוקים ומשפטים הוא בנוגע לגילוי ההמשכה [שבעדות ההמשכה היא בהעלם, ובחוקים ההמשכה היא בגילוי באופן דמקיף, והגילוי דמשפטים הוא גילוי בפנימיות], ושאלת הבן חכם מה העדות והחוקים והמשפטים אשר צוה הוי' אלקינו אתכם היא, דהמצוות אשר צוה הוי' אלקינו אתכם לאחרי מתן תורה שעיקרם הוא עשי' בפועל, ענינם הוא המשכת אלקות, וא"כ מה העדות והחוקים והמשפטים, שהחילוק דעדות חוקים ומשפטים הוא בענין הגילוי.ח) והתשובה עבדים היינו לפרעה במצרים ויוציאנו הוי' ממצרים גו' היא שבמתן תורה שהי' לאחרי ההקדמה דגלות מצרים ויציאת מצרים ניתן הכח שע"י מצוות מעשיות ימשיכו המשכות הכי נעלות (כנ"ל סעיף א), וגם שההמשכות שע"י מעשה המצוות יהיו בגילוי. וזהו ויצונו הוי' לעשות את כל החוקים האלה ליראה גו', יראה אותיות ראי' (כמ"ש בהמאמר47), שההמשכות שע"י עשיית המצוות (ויצונו גו' לעשות) יהיו בגילוי עד לאופן של ראי'. ועיקר גילוי ההמשכות שע"י עשיית המצוות יהי' לעתיד לבוא, שאז תהי' הראי' בדרגות הכי נעלות, ועד ליראה (אותיות ראי') את הוי' אלקינו, ראיית מהות א"ס ב"ה48. וזהו ויצונו הוי' לעשות את כל החוקים גו', החוקים דייקא, כי כשמקיים המצוות (רק) מצד הטעם, ההמשכות שע"י המצוות הם בהעלם49, ובכדי שההמשכות דהמצוות יהיו בגילוי, הוא ע"י שקיום המצוות (גם המצוות דעדות ומשפטים) הוא מפני שהם ציווי ה', כמו החוקים50.ט) והנה לאחרי כל הנ"ל צריך ביאור, דכיון שתורת אמת קוראת אותו בשם (בן) חכם, מסתבר, שהוא יודע החידוש דמתן תורה, שבמתן תורה ניתן הכח להמשיך ע"י מצוות מעשיות המשכות הכי נעלות ושההמשכות יהיו בגילוי, ומהי השאלה מה העדות גו'. ויש לבאר זה ע"פ מ"ש במק"א51, דזה שמעשה אבות נאמר בתורה (אף שעבודת האבות היתה לכאורה רק הקדמה למתן תורה), הוא, לפי שגם עכשיו לאחרי מתן תורה צריכה להיות עבודה שבדוגמת עבודת האבות. והענין הוא, דזה שנצטוינו בכל יום ויום יהיו בעיניך (כחדשים52, ויתירה מזו) חדשים53, הוא לא רק בנוגע להיוקר והחביבות דתומ"צ, אלא גם בנוגע ללימוד התורה וקיום המצוות עצמם. שבכל יום צריכים להיות בדרגא נעלית עוד יותר, כהציווי54 מעלין בקודש, ועד לעלי' באין ערוך, ועד שהתומ"צ שהיו אצלו קודם הם (כלא חשיב או) לא חשיב לגבי התומ"צ דיום זה, שלכן התומ"צ דיום זה הם (כחדשים או) חדשים. וזהו שגם עכשיו לאחרי מתן תורה צריכה להיות עבודה שבדוגמת עבודת האבות קודם מ"ת, כי מתן תורה הוא בכל יום, נותן התורה לשון הווה55, ובכל יום הוא בדרגא נעלית יותר, ולכן, צ"ל בכל יום עבודה שבדוגמת עבודת האבות שהיא הכנה והקדמה למתן תורה דיום זה. ועפ"ז יש לבאר שאלת הבן חכם מה העדות גו' אשר צוה גו' אתכם, כי התומ"צ של הבן חכם הם בכל יום חדשים ממש, ולכן הוא נמצא תמיד בהתחלתו בהמצב דקודם מתן תורה. ויש לומר, דזה שאומר אשר צוה גו' אתכם, אתכם ולא אותנו, הוא, בכדי לרמז שאצלו הוא המצב דקודם מתן תורה.יו"ד) ויש לקשר זה עם זה ששאלת הבן חכם היא בעיקר בליל הפסח, אף שהשאלה מה העדות גו' (בפשטות) היא בנוגע לכללות המצוות, כי בפסח הוא לידת עם ישראל56. וזהו שחג הפסח שייך במיוחד לענין החינוך, כי חינוך הילדים מתחיל מיד כשנולד. וזהו הקשר דשאלת הבן חכם עם ליל הפסח, כי זה ששואל מה העדות גו' הוא כי (מצד זה שעולה תמיד בעילוי אחר עילוי) הוא נמצא במצב שלפני מתן תורה, ושאינו שייך עדיין לשום ענין, כתינוק ברגע שנולד.יא) והתשובה עבדים היינו לפרעה במצרים ויוציאנו הוי' ממצרים ביד חזקה היא, שגם מי שהוא בדרגת תינוק ברגע שנולד (כולל זה שהוא בדרגא זו בפשטות, ולא כהבן חכם דזה שהוא בדרגא זו הוא מצד העליות שלו), ויתירה מזו, גם מי שהוא במצב דעבד לפרעה במצרים (לפני הלידה דיציאת מצרים), מוציא הוי' אותו ממצרים ביד חזקה, דביד57 חזקה הוא תוקף ההתגלות ועד שנגלה58 עליהם מלך מלכי המלכים הקב"ה בכבודו ובעצמו וגאלם, שהוא דילוג59 מן הקצה אל הקצה, מהמטה ביותר (עבדים לפרעה במצרים) להמעלה ביותר – הגילוי דבכבודו ובעצמו60.וכן תהי' לנו, אשר כימי צאתך מארץ מצרים אראנו נפלאות61, גאולה בדרך דילוג מן הקצה אל הקצה, שמחושך הכפול ומכופל דגלות, ובפרט בדרא דעקבתא דמשיחא שהחושך גדול עוד יותר62, באים מיד להגילוי דונגלה כבוד הוי' וראו כל בשר גו'63, והיתה להוי' המלוכה64, בביאת משיח צדקנו, במהרה בימינו ממש.

=== FOOTNOTES ===

* ) יצא לאור בקונטרס* י"א ניסן – תש"נ, "לקראת יום הבהיר י"א ניסן, יום הולדת השמונים ושמונה של כ"ק אדמו"ר שליט"א .. יו"ד ניסן, שנת ה'תש"נ".*) קונטרס זה חילק כ"ק אדמו"ר שליט"א בידו הק' לכאו"א מאנשים נשים וטף.1) ואתחנן ו, כ.2) מירושלמי פסחים פ"י ה"ד. מכילתא (הובא בפרש"י) עה"פ בא יג, יד.3) ד"ה זה תרנ"ד (סה"מ תרנ"ד ע' רטז), עטר"ת (סה"מ עטר"ת ע' שנא), ה'ש"ת (סה"מ ה'ש"ת ס"ע 43 ואילך).4) וכמ"ש (ואתחנן ד, ו) "כי היא חכמתכם ובינתכם לעיני העמים".5) ואתחנן ו, כא ואילך.6) ולהעיר, שמהמשך הענין בהגדה "ואף אתה אמור לו כהלכות הפסח כו'" משמע שהשאלה מה העדות גו' היא (גם) מה הם דיני והלכות הפסח. ולהעיר, שגם כשנפרש שכוונת הכתוב ב"מה העדות גו'" היא להמצוות ודיניהם – חילוק בין הפסוק לההגדה, כי "העדות והחוקים והמשפטים" שבכתוב קאי על כל המצוות, ובהגדה "כהלכות הפסח".7) ראה פרש"י עה"פ יתרו כ, ב "כדאי היא ההוצאה (ממצרים) שתהיו משועבדים לי". ועד"ז ברמב"ן שם. וראה רמב"ן ואתחנן שם.8) להעיר מרמב"ן שם "אנחנו חייבים לעשות רצון הבורא .. ועוד שתהי' לנו צדקה .. ויתן לנו שכר טוב".9) ראה ספורנו עה"פ שם (ד"ה ליראה) "לטוב לנו כל הימים, כי חפץ חסד הוא לא לתועלתו".10) ראה ראב"ע עה"פ שם (ו, כ) "למה זה העול עלינו".11) ראה גם דעת זקנים מבעה"ת עה"פ ואתחנן שם. מחזור ויטרי הגש"פ.12) בדעת זקנים שם "והא דקאמר אתכם, לפי שעדיין לא נולד באותה שעה". ועד"ז במחזור ויטרי שם "אתכם .. אתם שיצאתם ממצרים". ויש לומר, שהדיוק בהדרושים הוא ד"כי ישאלך בנך" קאי גם על בנך שבכל הדורות (שגם אביו לא הי' ביציאת מצרים).13) ד"ה זה תרנ"ד שם.14) ראה בכ"ז ד"ה כי ישאלך במאמרי אדהאמ"צ (ויקרא ח"א ע' נז ואילך). אוה"ת דרושים לפסח (כרך ג ע' תשסא. שם ס"ע תשסו ואילך). עטר"ת (ס"ע שנו ואילך). ד"ה ויקם עדות ה'ש"ת (המשך להמאמר ד"ה כי ישאלך) ע' 53 ואילך.15) סה"מ תרס"ה ע' רכ ואילך. ובכ"מ.16) להעיר שבמצות אכילת מצה, גם הכוונה דלצאת ידי חובתו אינה מעכבת – שו"ע אדה"ז או"ח הל' פסח סתע"ה סכ"ח. וש"נ.17) מאמרי אדהאמ"צ שם (ע' סז).18) שלכן נקראים בתורה בשם עדות ומשפטים.19) ראה רמב"ן עה"פ ואתחנן שם (ו, כ). הנסמן לקמן ח"ד ע' יג הערה 11.20) עירובין ק, ב.21) ראה תנחומא חוקת ג. שם ח. במדב"ר ר"פ חוקת. ועוד.22) דחג הפסח ה'ש"ת.23) כ"ה הלשון במאמר הנ"ל.24) ראה לקמן ח"ד (ע' טו) וש"נ שבקיום המצוות צ"ל שתי כוונות, כוונה כללית לקיים רצון ה' וכוונה פרטית השייכת לאותה המצוה. וראה הערה הבאה.25) לקמן שם (וראה גם בהנסמן שם הערה 11) דבחוקים מודגשת כוונה הכללית לקיים רצון ה'. אבל ראה סה"מ ה'ש"ת ע' 53 (וראה לקמן ס"ה) דענין החוקים הוא שעל ידם נמשך הביטול. וראה גם סהמ"צ להצ"צ (פד, ב) דזה שהחוקים "צריך לעשותם כמקבל גזירה בלי טעם" הוא בכדי לאכפיא לסט"א. ונמצא, שגם בחוקים יש כוונה מיוחדת (נוסף על הכוונה הכללית לקיים רצון ה') – ביטול ואתכפיא.26) תהלים עח, ה.27) מו"נ ח"ג פכ"ו.28) ראה לקמן ס"ו, ובהערה 43 שם.29) ראה המשך תרס"ו ע' יט.30) בלקו"ת פקודי (ג, ד ואילך) שהמשכת אור זה (שיש בו רק ידיעת השלילה) היא ע"י מצוות לא תעשה, שלילת המעשה. ובהמשך הענין שם (ד, ג) שענינם דמצוות ל"ת הוא "אתכפיא וביטול" – והרי גם ענין החוקים הוא אתכפיא וביטול, כנ"ל הערה 25.31) שעהיוה"א פ"ט (פו, ב). וראה ד"ה שובה ישראל דש"פ האזינו ה'תשל"ז (לעיל ח"א ע' צט) הערה 24, עיי"ש.32) להעיר גם משעהיוה"א שם (פו, א), דרוממות החכמה על עשי' הוא רק חמש מדריגות (עשי' דיבור מחשבה מדות ושכל), "אבל הקב"ה רם ומתנשא ממדרגת החכמה רבבות מדרגות כאלו עד אין קץ".33) בהבא לקמן ראה סה"מ עטר"ת שם (ע' שנה). ה'ש"ת שם (ע' 51 ואילך). וראה גם לקמן ח"ד ע' טז ואילך.34) בלקו"ת פקודי שם (ד, סע"א ואילך) דענין העדות הוא בסובב. וראה לעיל ע' נ הערה 83.35) ר"ה כב, ב.36) דשנת ה'ש"ת (ע' 52 ואילך). וכ"ה בד"ה זה עטר"ת (ס"ע שנה ואילך).37) וע"ד המבואר בכ"מ (סה"מ תרמ"ג ע' עו ואילך. המשך תער"ב ח"א ע' רכט. ועוד), דזה שדוקא שם הוי' נק' שם העצם (כס"מ הל' עכו"ם פ"ה ה"ז. פרדס שער יט (שער שם בן ד'). מו"נ ח"א פס"א ואילך. עיקרים מאמר ב' פכ"ח) הוא לפי שהוא בל"ג כמו העצם ואינו דבר נוסף על העצם.ולהעיר, שבסה"מ תרמ"ג והמשך תער"ב שם, שהוא בדוגמת גוון לבן שהוא גוון עצמי. ובלקו"ת אחרי (כח, ג) שהחילוק שבין אותיות החקיקה ואותיות הכתב הוא "קרוב" להחילוק שבין גוון לבן לשאר הגוונים.38) ויק"ר פל"ה, ד.39) ירמי' לג, כה.40) ראה עד"ז המשך תרס"ו ע' קעט.41) ראה המשך תרס"ו ע' תעד. ובכ"מ.42) להעיר מסהמ"צ להצ"צ (פד, ב) שמביא שם מ"ש הרמב"ם (בשמונה פרקים פ"ו) שבדברים שהתורה אסרתם בדרך חוק (כבשר בחלב ושעטנז) צריך לומר אפשי ואבי שבשמים גזר עלי, ובסהמ"צ שם "בזאת שאומר אפשי הרי הוא רחוק מאד מאלקות".43) ושני ענינים בזה: א) שיש להם טעם בחכמה דלמעלה, כבפנים. וראה רמב"ם סוף הל' מעילה "והחוקים הן המצות שאין טעמן ידוע", היינו שגם החוקים יש להם טעם, אלא "שאין טעמן ידוע" לפי שלא נמשך בשכל הנבראים (וראה לקמן ח"ד ע' טו, ובהערה 27 שם). ב) שישנם ענינים במצוות דחוקים שאפשר להבינם גם בשכלנו. וכמ"ש הרמב"ם סוף הל' תמורה "ראוי להתבונן בהם, וכל מה שאתה יכול ליתן לו טעם תן לו טעם". וראה בארוכה לקו"ש חל"ב ע' 174 ואילך. ואכ"מ.44) ישעי' מג, י. ובזהר (ח"ג פו, א): אלין אינון ישראל.45) תניא רפ"ב. וראה בהנסמן במאמרי אדהאמ"צ ויקרא ח"א ע' שעג.46) ראה עד"ז לקו"ש ח"ו ע' 21 הערה 69.47) סה"מ ה'ש"ת ס"ע 57. עטר"ת ע' שנט.48) כ"ה הלשון בהמאמר שם.49) היינו, שגם באופן זה ישנה ההמשכה שע"י המצוה. ואפילו כשמקיימה בשביל פני' וכיו"ב. אלא שאז ההמשכה היא בהעלם – ראה בארוכה לקו"ש ח"ד ע' 1053. ובכ"מ.50) כ"ה בסה"מ ה'ש"ת שם. ועפ"ז, הכוונה ב"חוקים" בפסוק זה היא [לא לכוונה הפרטית ב"חוקים" (ראה לעיל הערה 25), כי אם] לזה שבחוקים מודגשת הכוונה הכללית דמצוות, שקיומם היא מפני ציווי ה'.51) ראה גם לקו"ש חט"ו ע' 76 ואילך.52) שו"ע אדה"ז או"ח סי' סא סעיף ב (וש"נ). ספרי ופרש"י עה"פ ואתחנן ו, ו.53) פרש"י עה"פ יתרו יט, א. וראה גם פרש"י עה"פ עקב יא, יג. תבוא כו, טז.54) ברכות כח, א. וש"נ. זח"ג קסב, ריש ע"ב. וראה לקו"ש חי"ג ע' 250 הערה ד"ה להעלות בקודש.55) של"ה כה, א. לקו"ת תזריע כג, א. מאמרי אדהאמ"צ שמות ח"א ע' קעה. וש"נ.56) יחזקאל קאַפּיטל ט"ז. וראה מכתב עש"ק ר"ח ניסן ה'תשמ"ח (ספר השיחות תשמ"ח ח"ב ע' 688 ואילך). וש"נ.57) כ"ה הלשון בהמאמר שם (ס"ע 57).58) הגש"פ פיסקא "ויוציאנו" ופיסקא "מצה זו".59) ונקרא "פסח" על שם הדילוג – פרש"י עה"פ בא יב, יא. וראה מכתב ר"ח ניסן ה'תשמ"ה (הגש"פ עם לקוטי טעמים, מנהגים וביאורים – קה"ת תשמ"ז – ע' תתפה), ובהערות שם.60) ראה המשך תער"ב ח"ב ס"ע תתקכד.61) מיכה ז, טו. וראה אוה"ת נ"ך עה"פ ס"ק ז-ח (ע' תפז), מזח"א בהשמטות סכ"ה (רסא, ב). פע"ח שער כ"א (שער חג המצות) פ"ו (בד"ה מהר"י ז"ל). וראה ד"ה כימי צאתך מארץ מצרים דאחש"פ ה'תשל"ט (לקמן ע' רד ואילך). ד"ה זה די"א ניסן ה'תשמ"ב (לקמן ע' קמז ואילך).62) עד "אשר חרפו אויביך ה' אשר חרפו עקבות משיחך" (סיום וחותם מזמור פ"ט בתהלים*). וראה ביאורי פסוק זה ב"קובץ י"א ניסן שנת הפ"ט" (קה"ת תש"נ) אות סא ואילך.*) ע"פ המנהג לומר בכל יום הקאַפּיטל תהלים המתאים לשנות חייו (מכתב כ"ק מו"ח אדמו"ר ב"קובץ מכתבים" שבסו"ס תהלים אהל יוסף יצחק ע' 214. אגרות-קודש שלו ח"א ע' לא. ח"י ע' נג. וראה גם מאמרי אדה"ז הקצרים ע' שמא. סה"מ י"א ניסן ע' 1 ואילך) – מתחילים בי"א ניסן שנה זו (תש"נ – שנת הדפסת המאמר) אמירת מזמור פ"ט שבתהלים.63) ישעי' מ, ה.64) עובדי' א, כא.

=== GLOSSARY ===

אבן הבהיר ומבהיק (Even HaBahir UMavhik): Clear and shining stone; אור הממלא (Or HaMemaleh): Immanent light; אור הסובב (Or HaSovev): Transcendent light; אותיות החקיקה (Otiyot HaChakikah): Letters of engraving; אותיות הכתיבה (Otiyot HaKetivah): Letters of writing; אין לך רשות להרהר (Ein Lecha Reshut LeHarher): You have no permission to think; אם לא בריתי יומם ולילה (Im Lo Briti Yomam VeLaylah): If not for My covenant day and night; אצילות (Atzilut): Emanation; ארצות הברית (Artzot HaBrit): United States; אשר כימי צאתך מארץ מצרים אראנו נפלאות (Asher KiYmei Tzeitcha MeEretz Mitzrayim Ar'enu Nifla'ot): As in the days of your exodus from Egypt I will show wonders; אשר צוה ה' אלקינו אתכם (Asher Tzivah Hashem Elokeinu Etchem): Which Hashem our God commanded you; אתכם ולא אותנו (Etchem VeLo Otanu): You and not us; אתם עדי (Atem Edai): You are My witnesses; באופן דמקיף (BeOfan DeMakif): In a transcendent manner; בגילוי (BeGilui): In revelation; בהעלם (BeHe'elem): In concealment; ביד חזקה (BeYad Chazakah): With a strong hand; ביטול ההשגה (Bitul HaHasagah): Nullification of comprehension; ביטול השכל (Bitul HaSeichel): Nullification of intellect; ביטול שנעשה בעולם (Bitul SheNa'aseh BaOlam): Nullification that occurs in the world; בכבודו ובעצמו (BiChvodo UVeAtzmo): In His honor and essence; בכל יום ויום יהיו בעיניך חדשים (BeChol Yom VeYom Yihyu BeEineicha Chadashim): Every single day they should be new in your eyes; בל"ג כמו העצם (BeL"G Kemo HaEtzem): Without boundary like the essence; במהרה בימינו ממש (BiMheirah BeYameinu Mamash):; בן חכם (Ben Chacham): Wise son; בס"ד (B'Siyata D'Shmaya): With Divine assistance; בריאה (Beriah): Creation; גאולה (Geulah): Redemption; גזירה גזרתי (Gezeirah Gazarti): I have decreed a decree; גזל גניבה (Gezel Geneivah): Theft and stealing; גילוי אור אין סוף (Gilui Or Ein Sof): Revelation of the Infinite Light; גילוי בפנימיות (Gilui BePenimiyut): Revelation in inwardness; גילוי ההמשכה (Gilui HaHamshachah): Revelation of the drawing down; גלות (Galut): Exile; גלות מצרים (Galut Mitzrayim): Egyptian exile; דבר הגלוי (Davar HaGalui): Revealed matter; דבר הנעלם (Davar HaNe'elam): Hidden matter; דבר נוסף על העצם (Davar Nosaf Al HaEtzem): Something additional to the essence; דילוג (Dilog): Leap; דרא דעקבתא דמשיחא (Dara De'ikvata DeMeshicha): Generation of the heels of Messiah; דרגא נעלית (Darga Ne'elit): Elevated level; דרגת הנשמה (Dargat HaNeshamah): Level of the soul; דרושי רבותינו נשיאינו (Drushei Raboteinu Nesi'einu): Discourses of our Rebbes and leaders; ה'תשל"ח (HaTashLaCh): The year 5738; האדם עצמו (HaAdam Atzmo): The person himself; הגדה (Haggadah): Passover Haggadah; היפך גילוי האור (Heifech Gilui HaOr): Opposite of light's revelation; הכנה והקדמה (Hachanah VeHakdamah): Preparation and introduction; הכנה למתן תורה (Hachanah LeMatan Torah): Preparation for the giving of the Torah; המטה ביותר (HaMateh BeYoter): The lowest; המעלה ביותר (HaMa'aleh BeYoter): The highest; המשכות (Hamshachot): Divine influx/drawing down; המשכת עצמות אור אין סוף (Hamshachat Atzmus Or Ein Sof): Drawing down the Essence of the Infinite Light; העלם העצמי (He'elem HaAtzmi): Essential concealment; השגת השכל (Hasagat HaSeichel): Intellectual comprehension; השכל שבאדם (HaSeichel SheBaAdam): Intellect within man; התבוננות (Hitbonenut): Contemplation; התחלתו (Hatchalato): His beginning; ואמרת לבנך (Ve'amarta Le'vincha): And you shall tell your son; וגאלם (VeGa'alam): And redeemed them; והיתה לה' המלוכה (VeHaytah LaHashem HaMeluchah): And the kingdom will be Hashem's; ויוציאנו ה' ממצרים (VaYotzi'enu Hashem MiMitzrayim): And Hashem took us out of Egypt; ויצונו ה' לעשות (VeTzivanu Hashem La'asot): And Hashem commanded us to do; ונגלה כבוד ה' וראו כל בשר (VeNiglah Kevod Hashem VeRa'u Chol Basar): And the glory of Hashem will be revealed and all flesh will see; חג הפסח (Chag HaPesach): Festival of Passover; חדשים (Chadashim): New ones; חוקה חקקתי (Chukah Chakakti): A statute I have engraved; חוקות שמים וארץ (Chukot Shamayim VaAretz): Laws of heaven and earth; חוקים (Chukim): Statutes; חושך גדול (Choshech Gadol): Great darkness; חושך הכפול ומכופל (Choshech HaKaful UMechufal): Double and redoubled darkness; חידוש דמתן תורה (Chidush DeMatan Torah): Innovation of the giving of the Torah; חינוך הילדים (Chinuch HaYeladim): Education of children; חכמה רמה ועמוקה (Chochmah Ramah Ve'amukah): Lofty and deep wisdom; חכמת התורה (Chochmat HaTorah): Wisdom of the Torah; חכמתו יתברך (Chochmato Yitbarach): His blessed wisdom; חלל (Chalal): Hollow space; חלק אלוקה ממעל ממש (Chelek Elokah MiMa'al Mamash): Literally a part of God above; חקיקה (Chakikah): Engraving; חקקתי את השמים והארץ (Chakakti Et HaShamayim VeHaAretz): I engraved the heavens and the earth; טעם (Ta'am): Reason; טעמי המצוות (Ta'amei HaMitzvot): Reasons for the commandments; י"א ניסן (Yud-Aleph Nissan): 11th of Nissan; יוקר וחביבות (Yoker VeChibut): Preciousness and dearness; יציאת מצרים (Yetziat Mitzrayim): Exodus from Egypt; יצירה (Yetzirah): Formation; יראה אותיות ראיה (Yir'ah Otiyot Re'iyah): Fear - letters of seeing; ירידה בהאור (Yeridah BaOr): Descent in the light; כ"ק מו"ח אדמו"ר (Kevod Kedushat Mori VeChamai Admor): His Honor and Holiness, my teacher and father-in-law, the Rebbe; כוונה (Kavanah): Intention; כחדשים (KeChadashim): Like new ones; כי ישאלך בנך מחר (Ki Yish'alcha Bincha Machar): When your son asks you tomorrow; כיבוד אב ואם (Kibbud Av Ve'Em): Honoring father and mother; כתר (Keter): Crown; לא חשיב (Lo Chashiv): Not significant; לטוב לנו (LeTov Lanu): For our good; לידת עם ישראל (Leidat Am Yisrael): Birth of the Jewish people; ליל הפסח (Leil HaPesach): Passover night; לימוד התורה (Limud HaTorah): Torah study; ליראה (LeYir'ah): For fear/awe; לעשות את כל החוקים (La'asot Et Kol HaChukim): To perform all the statutes; לעתיד לבוא (Le'Atid Lavo): In the future to come; לפני הלידה (Lifnei HaLeidah): Before the birth; מדרש (Midrash): Midrash; מה העדות והחוקים והמשפטים (Mah HaEdot VeHaChukim VeHaMishpatim): What are the testimonies, statutes, and ordinances; מוציא את עצמו מהכלל (Motzi Et Atzmo Min HaKlal): Excludes himself from the community; מילתא דעבידא לאגלויי (Milta De'avida Le'agluyi): Something destined to be revealed; מישוש בידים (Mishush BeYadayim): Physical touch; מלך מלכי המלכים הקדוש ברוך הוא (Melech Malchei HaMelachim HaKadosh Baruch Hu): King of Kings of Kings, the Holy One Blessed be He; מלשון העלם (MiLashon He'elem): From the language of concealment; מן הקצה אל הקצה (Min HaKatzeh El HaKatzeh): From one extreme to the other; מעלין בקודש (Ma'alin BaKodesh): We elevate in holiness; מעשה (Ma'aseh): Action/deed; מעשה אבות (Ma'aseh Avot): Deeds of the Patriarchs; מצד הטעם (MiTzad HaTa'am): From the aspect of reason; מצוות (Mitzvot): Commandments; מצוות מעשיות (Mitzvot Ma'asiyot): Practical commandments; משועבדים (Meshu'abadim): Enslaved; משיח צדקנו (Mashiach Tzidkeinu): Our righteous Messiah; משפטים (Mishpatim): Ordinances; מתן תורה (Matan Torah): Giving of the Torah; נגלה עליהם (Niglah Aleihem): Revealed to them; נותן התורה לשון הווה (Noten HaTorah Lashon Hoveh): Giver of the Torah - present tense; נתינת מקום לעולם (Netinah Makom LaOlam): Giving place to the world; סוכה (Sukkah): Sukkah; עבד לפרעה במצרים (Eved LeFar'oh BeMitzrayim): Slave to Pharaoh in Egypt; עבדים היינו לפרעה במצרים (Avadim Hayinu LeFar'oh BeMitzrayim): We were slaves to Pharaoh in Egypt; עבודה רוחנית (Avodah Ruchanit): Spiritual service; עבודת האבות (Avodat HaAvot): Service of the Patriarchs; עדות (Edot): Testimonies; עדות בפשטות (Edot BePashtut): Testimony in simple terms; עול מלכות שמים (Ol Malchut Shamayim): Yoke of the Kingdom of Heaven; עולמות (Olamot): Worlds; עילוי אחר עילוי (Iluy Achar Iluy): Elevation after elevation; עיקר ענינם של המצוות (Ikar Inyanam Shel HaMitzvot): Essential nature of the commandments; עליה באין ערוך (Aliyah Be'Ein Erech): Incomparable ascent; עליות (Aliyot): Ascents; ענין החינוך (Inyan HaChinuch): Matter of education; עצמות (Atzmus): Divine Essence; עשיה (Asiyah): Action; עשיה בפועל (Asiyah BeFo'al): Actual performance; עשיית המצוה (Asiyat HaMitzvah): Performance of the commandment; פסח (Pesach): Passover; ציווי ה' (Tzivui Hashem): Divine command; ציווי השם (Tzivui HaShem): Divine command; קבלת עול (Kabalat Ol): Acceptance of the yoke; קודם מתן תורה (Kodem Matan Torah): Before the giving of the Torah; קיום המצוות (Kiyum HaMitzvot): Fulfillment of commandments; ראיית מהות אין סוף ברוך הוא (Re'iyat Mahut Ein Sof Baruch Hu): Seeing the essence of the Infinite Blessed One; רצון וציווי העצמות (Ratzon VeTzivui HaAtzmus): Will and command of the Essence; שבת (Shabbat): Sabbath; שכל (Seichel): Intellect; שכל הנבראים (Seichel HaNivra'im): Intellect of created beings; שרש הנשמות (Shoresh HaNeshamot): Root of souls; תומ"צ (Taryag Mitzvot): 613 commandments; תוקף ההתגלות (Tokef HaHitgalut): Strength of revelation; תורת אמת (Torat Emet): Torah of truth; תינוק ברגע שנולד (Tinok BeRega SheNolad): Baby at the moment of birth; תניא (Tanya): Tanya; תפילין (Tefillin): Phylacteries;