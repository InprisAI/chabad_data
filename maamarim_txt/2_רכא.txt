בס"ד. אחרון של פסח ה'תשמ"וועבדי דוד מלך עליהם ורועה אחד יהי' לכולם וגו'1, וידוע מאמר כ"ק מו"ח אדמו"ר נשיא דורנו על הפסוק2, שמבאר שם, דפסוק זה קאי על מלך המשיח הנק' בשם דוד, דוד מלכא משיחא. ותוכן הענין הוא, דלע"ל יהי' משיח (דוד) רועה אחד לכולם, שלא יחצו עוד לשתי ממלכות3. דבישראל היו ב' ממלכות, מלכות בית דוד ומלכות בית יוסף (אפרים), שמלכי בית דוד היו משבט יהודה ומלכי בית יוסף היו משבט יוסף, אבל לע"ל לא יהיו עוד שתי ממלכות, אלא רועה אחד יהי' לכולם ורועה זה יהי' דוד, משבט יהודה. וצריך להבין, דהנה מזה שלע"ל צ"ל הבטחה מיוחדת שרועה אחד יהי' לכולם ולא יחצו עוד לשתי ממלכות, מובן שגם אז יש מקום שיהיו ב' ממלכות, מהי הסברא שלע"ל יהיו ב' ממלכות. גם צריך להבין, מהו ודאות העילוי בזה שדוד (משבט יהודה) יהי' מלך עליהם ורועה אחד לכולם, ולכאורה מצינו מעלה ביוסף לגבי יהודה. דהנה ביוסף ויהודה עצמם הרי יוסף הי' מלך על כל אחיו, כולל יהודה4, כמפורש בחלומות יוסף. וגם הרי יש מעלה במלכות יוסף שהיתה על עשרה שבטים משא"כ מלכות יהודה היתה על ב' שבטים בלבד. גם צריך להבין תוכן ענינים אלה בעבודת האדם בזמן הזה. ובפרט ע"פ הידוע5 שכל הגילויים דלע"ל תלויים במעשינו ועבודתינו כל זמן משך הגלות, ואמרז"ל6 היום לעשותם ולמחר לקבל שכרם.ב) והענין הוא7, דהנה החילוק בין יוסף ויהודה יובן מהשמות (יוסף ויהודה) עצמם, דיהודה הוא מלשון הודאה ויוסף הוא מלשון הוספה כמפורש בקרא. ובכחות הנפש הוא החילוק בין כח העשי' שבאדם לכח השכל שבו. דהנה הכח הקשור עם הודאה [בבני אדם בכלל (מין המדבר), ועאכו"כ בבני ישראל (חלק אלוקה ממעל ממש8)] הוא כח המעשה, דכדי שתהי' פעולה בכח העשי', צ"ל הודאה וכפי'. שהרי ענין ההודאה בפשטות הוא שמודה לדבר מסויים אף שאינו מובן בשכלו או יתר על כן שהוא היפך שכלו9. דענין זה הוא בכח העשי' בפועל, כי כאשר האדם עושה מעשה הרי הוא מוריד רצונו ושכלו כו' עד שבא למעשה זה, וירידה זו (בכל אדם, ובפרט בישראל כנ"ל) היא ירידה לבירא עמיקתא, ולכן צ"ל אצלו הודאה וכפי' וכו'10 (וע"ד ירידת הנשמה למטה מאיגרא11 רמה לבירא עמיקתא, שירידה זו היא בדרך כפי' וכמאמר12 על כרחך אתה חי). אמנם ענין ההוספה הוא היפך זה. כי הוספה מורה שהענין לא רק מתקבל (לייגט זיך אָפּ) בשכלו, אלא עוד זאת שמוסיף עי"ז בחכמה ושכל, ובפרט כשישנה הוספה אחר הוספה. דזהו ענין חכמה ושכל אמיתיים. ובכחות האדם הוא כח הבינה שבו, הנק' רחובות הנהר13, שהוא באופן דמוסיף והולך ומוסיף, מוליד עוד עניני שכל והסברה, דזהו אמיתית כוונת הפלפול והשקו"ט וכו'. ומובן, שזה הוא ההיפך מענין דכפי' והודאה (על כרחך), כי במין המדבר בכלל ובפרט בישראל, השכל הוא דבר המתקבל (לייגט זיך אָפּ), עד שמוסיף בזה וכו'.ג) והנה ב' ענינים אלה בכללות עבודת האדם הם ב' הענינים (ב' אופני העבודה) דלימוד התורה וקיום המצוות. דענינה של תורה הוא דאורייתא וקוב"ה כולא חד14, וכדאיתא בתניא15 שע"י לימוד התורה האדם הלומד מתאחד עם נותן התורה ביחוד נפלא שאין יחוד כמוהו ולא כערכו נמצא כלל, ובכל עולם שלומד את התורה, הנה ע"י הלימוד מגיע אל התורה כפי שהיא לאמיתתה ופנימיותה בעולם זה. ומובן, שכיון שע"י לימוד התורה מגיעים לעילוי זה, הרי יש לאדם הלומד תענוג (געשמאַק) בדבר. אמנם ענין קיום המצוות הוא בכח העשי' דוקא, שהרי קיום המצוות הוא בדברים גשמיים16, דברים שהם מחוץ לאדם עצמו (ס'איז ניט ער), ובשביל זה צ"ל עשי' מלשון כפי' (והודאה), שירד ממדריגתו, מאיגרא10 רמה לבירא עמיקתא, היינו מכח השכל והמוחין שבו אל כח העשי' שבאדם עצמו אין תחתון למטה ממנה. וכמובא בכמה דרושים17, שכח העשי' ישנו גם בבהמה (סוג החי), ובכח זה משתווה סוג המדבר עם סוג החי. דירידה זו היא ע"י כפי' והודאה. וזהו גם מה שבמצות לימוד התורה, הנה ע"פ תורה צריך להיות חיות ותענוג (געשמאַק) בלימוד התורה, וקיום המצוות עיקרו הוא ע"י קבלת עול דוקא, ועול עיקרו שייך בבהמה. והם ב' הענינים דיוסף (תורה) ויהודה (מצוות).ד) והנה בב' אופני עבודה אלה דתורה ומצוות (תלמוד ומעשה) יש שקו"ט בגמרא18 מי מהם גדול. וכמובא בהמאמר שם19, דאיפליגו בזה, חד אמר תלמוד גדול וחד אמר מעשה גדול. ומלשון הגמרא מובן, שכשהשוו המעלות דתלמוד ומעשה כשלעצמן, לא הכריעו איזה מהן גדול. דמעלת התלמוד הוא ענין התענוג שבו (כנ"ל), ויש מעלה במעשה שאין בתלמוד, ענין האתכפיא20, שזהו חידוש שעושה דבר שהוא היפך טבעו ועונג שלו. והיינו, שגם לולא הענין דקבלת עול מלכות שמים (שלמעלה), הרי יש חידוש בעצם הענין מה שהאדם יכול לעשות גם דבר שהוא היפך טבעו ועונג שלו. ולבסוף נמנו וגמרו תלמוד גדול שהתלמוד מביא לידי מעשה, הרי אין זה משום שתלמוד (תענוג) מצ"ע הוא למעלה ממעשה (כפי'), אלא משום שיש בתלמוד גם מעלת המעשה, שמביא לידי מעשה. שכדי לידע את המעשה אשר יעשה צ"ל תלמוד לפנ"ז. ויש להוסיף בזה, שבתלמוד עצמו ישנה גם המעלה שבמעשה שהיא הכפי'. כי לאחרי שלומד תורה בתכלית השלימות מצד התענוג שלו ורחובות הנהר שלו והשמחה שלו, הנה אח"כ מגיע לדרגא נעלית יותר, שלומד מצד כפי' והודאה, שמבטל כל מציאותו ולומד מחמת קבלת עול.ה) אמנם כ"ז הוא רק בזמן הזה, אבל לע"ל יהי' מעשה גדול21. והענין הוא, דהנה לע"ל כתיב22 ואת רוח הטומאה אעביר מן הארץ, ולכן תהי' אז העבודה רק בעליות מחיל אל חיל בטוב עצמו ובקדושה גופא23, ושלימות העילוי הוא שהעבודה תהי' למעלה גם מבחי' התענוג, כ"א עבודת ה' מתוך קבלת עול, למלא רצונו של הקב"ה. ועוד, כי בזמן הזה עדיין נמצאים במיצרים וגבולים דקדושה, וישנם גדרים של מעלות וכו', ואומרים דיש מעלה במעשה ויש מעלה בתלמוד, אבל לע"ל שתהי' יציאה מכל המיצרים וגבולים, הנה אז אין שייך לומר מעלות, אלא רק אמיתית העבודה, שעובדים את ה' בקבלת עול בלי שום פניות, גם לא פניות דקדושה. וי"ל הביאור בזה בנגלה ע"פ מ"ש הרמב"ם24 ששלימות עבודת האדם היא העבודה מאהבה והיא מעלת אברהם אבינו שקראו הקב"ה אוהבו25, והיינו העבודה בלי שום פניות, וכמ"ש הרמב"ם שם26 שהעבודה צ"ל אפילו לא בשביל הפני' שאזכה לחיי עוה"ב. ושלימות זו תהי' לע"ל (בימות המשיח). וזהו שלע"ל מעשה גדול, מעלת הכפי' וקבלת עול שלמעלה מכל כוחות האדם. וי"ל דזה נרמז במ"ש הרמב"ם שצ"ל העבודה גם לא ע"מ שיזכה לחיי עוה"ב דענין עולם הבא הוא ענין התורה (כמבואר בכ"מ27), והעבודה בשלימות היא למעלה מזה.ו) ובזה יובן מ"ש ועבדי דוד מלך עליהם ורועה אחד יהי' לכולם כו' ולא יחצו עוד לשתי ממלכות עוד. כי גם לע"ל יהיו ב' ממלכות דיהודה ויוסף, היינו ב' אופני העבודה דתורה ומצוות, ואדרבה, אז יהי' תכלית השלימות דלימוד התורה, שהרי אז מלאכתן נעשית ע"י אחרים28 ואפשר להיות עסק התורה באופן דתורתן אומנתן29. ובזה הוא החידוש, דאעפ"כ עבדי דוד מלך עליהם, מעשה גדול, שכל העבודות אז (גם לימוד התורה) יהיו באופן דמעשה וכפי', היינו למעלה מכל המיצרים וגבולים. וזהו גם הדיוק ודוד עבדי דוקא, שיהי' בבחי' עבד, עבד נאמן30, תכלית השלימות, בחי' יחידה ליחדך31, שיש רק הענין דיחיד בלי שום פניות. וזה נמשך, כנ"ל, גם בלימוד התורה דלעתיד, וכנ"ל דאז יהי' לימוד התורה באופן דתורתן אומנתן כו'. ועד שלא יחצו עוד לשתי ממלכות (ושתי מחנות), וכמ"ש לפני זה32, וקרב אותם אחד אל אחד לך לעץ אחד והיו לאחדים בידיך.ז) והנה נת"ל שכל הגילויים דלע"ל תלויים במעשינו ועבודתינו. ועד"ז יובן גם בענין זה דועבדי דוד מלך עליהם, שזה נעשה ע"י ההכנה בעבודת האדם בזמן הזה. וי"ל שזהו מ"ש הרמב"ם שם33, שתחלת העבודה היא שלא לשמה ומתוך שלא לשמה בא לעבודה לשם חיי עוה"ב, ועד שסוף סוף בא לשמה, לעבודה כאברהם אבינו, שקראו הקב"ה אוהבו. דמזה שענין זה נפסק להלכה בספר הרמב"ם, מובן שענין זה נדרש מכאו"א מישראל, ומבקש לפי כוחם, דישנם הכחות בכאו"א מישראל להגיע לעבודה זו. ואולי י"ל ע"ד הרמז, שזה שהנ"ל הוא הכנה אל הגילויים דלעתיד, נרמז במ"ש הרמב"ם ענין זה בפרק עשירי מהלכות תשובה, דידוע34 דענין התשובה הוא החידוש דלע"ל, כמאמר35 משיח עתיד לאתבא צדיקייא בתיובתא. דמזה מובן, שע"י עבודה זו דלשמה בתכלית השלימות (עשר), באים להגילוי דלע"ל, ועבדי דוד מלך עליהם.ח) ויהי רצון שכן יהי' במהרה בימינו ממש, שיקויים היעוד36 דכי מלאה הארץ דעה את ה' כמים לים מכסים, היינו לא רק שישיגו דעת בוראם כפי כח האדם37, ובאופן דיחוד נפלא שאין יחוד כמוהו כו', אלא יתירה מזו, שיגיעו לבחי' כמים לים מכסים38, בחי' עבד נאמן שאינו מציאות בפני עצמו כלל. ויקויים היעוד39 והיתה לה' המלוכה בכל העולם כולו, ובפרט בישראל עם קרובו40, שכל אחד מהם הוא כבן יחיד להקב"ה41, הקשור עם בחי' יחיד שלמעלה, יחידה ליחדך. ויקויים גם המשך הפסוק42, והי' ה' למלך על כל הארץ ביום ההוא יהי' ה' אחד ושמו אחד, כפי שאני נכתב כך אני נקרא43, שיהי' נקרא (בגלוי) בשם העצם ושם המפורש ושם המיוחד44, ויהי' גילוי בחי' אחדות הפשוטה דלמעלה, אשר הפשיטות דלמעלה קשורה עם הפשיטות דאדם פשוט שלמטה45, בגאולה האמיתית והשלימה, במהרה בימינו ממש, ע"י משיח צדקנו.

=== FOOTNOTES ===

* ) יצא לאור בשנת תשמ"ח, "בקשר לש"ק פ' ויגש, הננו מוציאים לאור את המאמר ד"ה ועבדי דוד גו' – הפטורת פ' זו .. עש"ק פ' ויגש ה' טבת, שנת הקהל, שנת תשמ"ח".1) יחזקאל לז, כד. – הפטורת ש"ק פ' ויגש.2) סה"מ תרצ"ט ע' 191. 195.3) יחזקאל שם, כב.4) ראה תו"א ויגש מד, א. ובכ"מ.5) תניא רפל"ז.6) עירובין כב, א. וש"נ.7) ראה סה"מ תרצ"ט שם ואילך. וראה בכ"ז: תו"א שם. אוה"ת ר"פ ויגש. ד"ה ויגש תרע"ח. ועוד.8) תניא רפ"ב.9) ראה תו"א בשלח סו, ב. ובכ"מ.10) ראה גם אוה"ת תשא ע' א'תתצג.11) ע"פ ל' חז"ל – חגיגה ה, ב.12) אבות ספ"ד.13) לקו"ת ראה כט, ב. שה"ש לט, ב. ובכ"מ.14) זח"ב ס, א. תניא רפכ"ג.15) פ"ה.16) ראה תניא קו"א ד"ה להבין מ"ש בפע"ח. ובכ"מ.17) ראה סה"מ תש"ב ע' 102. ועוד.18) קידושין מ, ב. ב"ק יז, א.19) סה"מ תרצ"ט שם ע' 191. ועוד.20) ראה שם ע' 192. ועוד.21) סה"מ שם ס"ע 193 ואילך. וראה גם ד"ה ושננתם תקס"ז. אוה"ת בראשית מ, ב. שם ר"פ ויגש. ובכ"מ.22) זכרי' יג, ב.23) ראה אגה"ק סכ"ו (קמה, א).24) הל' תשובה פ"י ה"א ואילך.25) ישעי' מא, ח.26) ה"א.27) ראה אגה"ק סי"ז. לקו"ת ואתחנן ו, ב ואילך. סהמ"צ להצ"צ טו, ב. ובכ"מ.28) ראה ברכות לה, ב.29) ראה שבת יא, א.30) ראה המשך תרס"ו ע' שח ואילך.31) ע"פ נוסח הושענות (יום ג').32) יחזקאל שם, יז.33) ה"א ואילך; ה"ה.34) ראה לקו"ת שמע"צ צב, ב. ובכ"מ.35) ראה זח"ג קנג, ב.36) ישעי' יא, ט. רמב"ם סוף הל' מלכים.37) רמב"ם שם.38) ראה "הדרן" על הרמב"ם, משיחת ש"פ ויקהל ה'תשמ"ו (תורת מנחם – הדרנים על הרמב"ם וש"ס ע' קא ואילך). ובכ"מ.39) עובדי' א, כא.40) תהלים קמח, יד.41) כתר שם טוב (הוצאת קה"ת, תשנ"ט) בהוספות סקס"ז.42) זכרי' יד, ט.43) פסחים נ, א.44) נסמן בלקו"ש חט"ו ע' 234.45) כתר שם טוב (הוצאת קה"ת, תשנ"ט) בהוספות סקנ"ה ואילך.

=== GLOSSARY ===

אבות (Avot): Ethics of the Fathers; אברהם אבינו (Avraham Avinu): Abraham our father; אגה"ק (Igeret HaKodesh): Holy Epistle; אדמו"ר (Admor): Our Master, Teacher, and Rabbi; אוה"ת (Or HaTorah): Or HaTorah; אוהבו (Ohavo): His beloved; אורייתא וקוב"ה כולא חד (Orayta V'Kudsha Brich Hu Kula Chad): Torah and the Holy One are entirely one; אחדות הפשוטה (Achdut HaPeshutah): Simple unity; אחרון של פסח (Acharon Shel Pesach): Last Day of Passover; איגרא רמה (Igra Ramah): High roof; אפרים (Ephraim): Ephraim; אתכפיא (Itkafya): Submission/self-nullification; ב"ק (Bava Kamma): Talmudic tractate Bava Kamma; ב' ממלכות (Shtei Mamlachot): Two kingdoms; בטוב עצמו ובקדושה גופא (B'Tuv Atzmo U'V'Kedushah Gufa): In goodness itself and in holiness itself; ביום ההוא יהי' ה' אחד ושמו אחד (BaYom HaHu Yihyeh Hashem Echad U'Shmo Echad): On that day God shall be one and His name one; בישראל (B'Yisrael): In Israel; במהרה בימינו ממש (BiMheirah B'Yameinu Mamash): Speedily in our days literally; בן יחיד (Ben Yachid): Only son; בני ישראל (Bnei Yisrael): Children of Israel; בס"ד (B'Siyata D'Shmaya): With Divine Assistance; בראשית (Bereishit): Genesis; ברכות (Berachot): Talmudic tractate Berachot; בשלח (Beshalach): Torah portion Beshalach; גאולה האמיתית והשלימה (Geulah HaAmitit V'HaShleimah): True and complete redemption; גמרא (Gemara): Gemara; ד"ה (Dibur HaMatchil): Opening words; דברים גשמיים (Devarim Gashmiyim): Physical things; דוד (David): David; דוד מלכא משיחא (David Malka Meshicha): David the Messianic King; דעת בוראם (Da'at Bor'am): Knowledge of their Creator; ה'תשמ"ו (HaTashma"v): The year 5746; ה'תשמ"ו (HaTashma"v): Year 5746; הדרן (Hadran): Completion ceremony; הדרנים (Hadranim): Completion ceremonies; הודאה (Hoda'ah): Acknowledgment/submission; הוספה (Hosafah): Addition; הוספות (Hosafot): Additions; הל' מלכים (Hilchot Melachim): Laws of Kings; הל' תשובה (Hilchot Teshuvah): Laws of Repentance; הלכות תשובה (Hilchot Teshuvah): Laws of Repentance; המשך (Hemshech): Continuous discourse; הפטורת (Haftarah): Haftarah portion; הצ"צ (HaTzemach Tzedek): The Tzemach Tzedek; ואת רוח הטומאה אעביר מן הארץ (V'Et Ruach HaTum'ah A'avir Min HaAretz): And I will remove the spirit of impurity from the land; ואתחנן (Va'etchanan): Torah portion Va'etchanan; והי' ה' למלך על כל הארץ (V'Hayah Hashem L'Melech Al Kol HaAretz): And God shall be king over all the earth; והיתה לה' המלוכה (V'Haytah LaHashem HaMeluchah): And the kingdom shall be God's; ויקהל (Vayakhel): Torah portion Vayakhel; וקרב אותם אחד אל אחד לך לעץ אחד (V'Karev Otam Echad El Echad Lecha L'Etz Echad): And bring them close one to another for you into one tree; ורועה אחד יהי' לכולם (V'Ro'eh Echad Yihyeh L'Chulam): And one shepherd shall be for all of them; ושננתם (V'Shinantam): And you shall teach them; זח"ב (Zohar Chelek Bet): Zohar Part Two; זח"ג (Zohar Chelek Gimmel): Zohar Part Three; זכרי' (Zechariah): Zechariah; חגיגה (Chagigah): Talmudic tractate Chagigah; חט"ו (Chelek Tet Vav): Volume 15; חיי עוה"ב (Chayei Olam HaBa): Life of the World to Come; חכמה ושכל (Chochmah V'Seichel): Wisdom and intellect; חלק אלוקה ממעל ממש (Chelek Eloha MiMa'al Mamash): A portion of God from above literally; יהודה (Yehudah): Judah; יום ג' (Yom Gimel): Third day; יוסף (Yosef): Joseph; יחוד נפלא (Yichud Nifla): Wondrous unity; יחזקאל (Yechezkel): Ezekiel; יחיד שלמעלה (Yachid SheLema'alah): The Singular One above; יחידה ליחדך (Yechidah L'Yachedcha): The singular soul level to Your Oneness; ימות המשיח (Yemot HaMashiach): Days of Messiah; ירידה לבירא עמיקתא (Yeridah L'Vira Amikta): Descent to the deep pit; ישעי' (Isaiah): Isaiah; כ"ק (Kevod Kedushat): His Holy Honor; כח הבינה (Ko'ach HaBinah): Power of understanding; כח העשי' (Ko'ach HaAsiyah): Power of action; כח השכל (Ko'ach HaSeichel): Power of intellect; כחות הנפש (Kochot HaNefesh): Powers of the soul; כי מלאה הארץ דעה את ה' כמים לים מכסים (Ki Mal'ah HaAretz De'ah Et Hashem KaMayim LaYam Mechasim): For the earth shall be full of the knowledge of God as waters cover the sea; כמים לים מכסים (KaMayim LaYam Mechasim): As waters cover the sea; כפי שאני נכתב כך אני נקרא (K'Fi SheAni Nichtav Kach Ani Nikra): As I am written so I am called; כפי' (Kefiyah): Submission/coercion; כתר שם טוב (Keter Shem Tov): Crown of Good Name; לימוד התורה (Limud HaTorah): Torah study; לע"ל (L'Atid Lavo): In the future to come; לקו"ש (Likutei Sichot): Collected Talks; לקו"ת (Likutei Torah): Likutei Torah; לשמה (Lishmah): For its own sake; מו"ח (Mori V'Chami): My teacher and father-in-law; מין המדבר (Min HaMedaber): The speaking species; מיצרים וגבולים (Mitzarim U'Gvulim): Constraints and boundaries; מלאכתן נעשית ע"י אחרים (Melachtam Na'aseit Al Yedei Acherim): Their work is done by others; מלך המשיח (Melech HaMashiach): King Messiah; מלכות בית דוד (Malchut Beit David): Kingdom of the House of David; מלכות בית יוסף (Malchut Beit Yosef): Kingdom of the House of Joseph; מעשה גדול (Ma'aseh Gadol): Action is great; משבט יהודה (MiShevet Yehudah): From the tribe of Judah; משבט יוסף (MiShevet Yosef): From the tribe of Joseph; משיח (Mashiach): Messiah; משיח עתיד לאתבא צדיקייא בתיובתא (Mashiach Atid L'Itava Tzadikaya B'Tiyuvta): Messiah is destined to bring the righteous to repentance; משיח צדקנו (Mashiach Tzidkeinu): Our righteous Messiah; נוסח הושענות (Nusach Hoshana): Text of Hoshana prayers; נשיא דורנו (Nasi Doreinu): Leader of our generation; סה"מ (Sefer HaMa'amarim): Book of Discourses; סהמ"צ (Sefer HaMitzvot): Book of Commandments; סוג החי (Sug HaChai): Animal species; עבד נאמן (Eved Ne'eman): Faithful servant; עבדי דוד מלך עליהם (Avdi David Melech Aleihem): My servant David shall be king over them; עבודה מאהבה (Avodah Me'Ahavah): Service from love; עובדי' (Ovadiah): Obadiah; עול מלכות שמים (Ol Malchut Shamayim): Yoke of the Kingdom of Heaven; עולם הבא (Olam HaBa): World to Come; על כרחך אתה חי (Al Korchecha Atah Chai): Against your will you live; עליות מחיל אל חיל (Aliyot MeChayil El Chayil): Ascents from strength to strength; עם קרובו (Am Kerovo): His close people; פ' ויגש (Parashat Vayigash): Torah portion Vayigash; פלפול (Pilpul): Talmudic argumentation; פסחים (Pesachim): Talmudic tractate Pesachim; פע"ח (Pri Etz Chaim): Pri Etz Chaim; פרק עשירי (Perek Asiri): Tenth chapter; פשיטות דאדם פשוט שלמטה (Peshitut D'Adam Pashut SheLematah): Simplicity of the simple person below; פשיטות דלמעלה (Peshitut D'Lema'alah): Simplicity above; קבלת עול (Kabbalat Ol): Acceptance of the yoke; קה"ת (Kehot): Kehot Publication Society; קו"א (Kuntres Acharon): Final Treatise; קידושין (Kiddushin): Talmudic tractate Kiddushin; קיום המצוות (Kiyum HaMitzvot): Fulfillment of commandments; רועה אחד (Ro'eh Echad): One shepherd; רחובות הנהר (Rechovot HaNahar): Broad places of the river; רמב"ם (Rambam): Maimonides; שבת (Shabbat): Talmudic tractate Shabbat; שה"ש (Shir HaShirim): Song of Songs; שלא יחצו עוד לשתי ממלכות (Shelo Yechetzu Od L'Shtei Mamlachot): They shall no longer be divided into two kingdoms; שלא לשמה (Shelo Lishmah): Not for its own sake; שם המיוחד (Shem HaMeyuchad): Special name; שם המפורש (Shem HaMeforash): Explicit name; שם העצם (Shem HaEtzem): Essential name; שמע"צ (Shema Yisrael): Hear O Israel; שקו"ט (Shakla V'Tarya): Give and take in learning; שתי מחנות (Shtei Machanot): Two camps; תהלים (Tehillim): Psalms; תו"א (Torah Or): Torah Or; תורת מנחם (Torat Menachem): Torah of Menachem; תורתן אומנתן (Toratam Umanutam): Their Torah is their craft; תלמוד גדול (Talmud Gadol): Study is great; תלמוד ומעשה (Talmud U'Ma'aseh): Study and action; תלמוד מביא לידי מעשה (Talmud Mevi Lidei Ma'aseh): Study leads to action; תניא (Tanya): Tanya; תקס"ז (Taksaz): Year 5567; תרס"ו (Taras"v): Year 5666; תרע"ח (Tara"ch): Year 5678; תרצ"ט (Tarpat): Year 5699; תש"ב (Tash"b): Year 5702; תשובה (Teshuvah): Repentance; תשנ"ט (Tashnit): Year 5759;