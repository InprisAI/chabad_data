בס"ד. י"ב תמוז ה'תשל"חזה היום עשה ה' נגילה ונשמחה בו1, ומביא כ"ק מו"ח אדמו"ר בעל הגאולה במאמרו ד"ה זה [שאמרו בחגיגת י"ב תמוז הראשונה (בסעודת הודאה), בשנת תרפ"ח2], דאיתא במדרש3, אמר ר' אבין אין אנו יודעים במה לשמוח אם ביום או בהקב"ה, בא שלמה ופירש4 נגילה ונשמחה בך בהקב"ה, בך ביראתך, בך בתורתך, בך בישועתך5. אמר ר' יצחק בך בעשרים ושתים אותיות שכתבת לנו בתורה, ב' תרין כ' עשרין, הרי בך. ומדייק בהמאמר, מהו אומרו אין אנו יודעים במה לשמוח אם ביום או בהקב"ה, דמכיון שזה היום עשה ה' [היינו, דגם מעלתו של היום הוא לא מצד עצמו אלא שזה היום עשה ה'], הרי מובן לכאורה שהשמחה צריכה להיות בהקב"ה, ומהו אומרו אין אנו יודעים במה לשמוח אם ביום או בהקב"ה. וגם מה הם ג' הענינים דיראה תורה וישועה. וגם צ"ל המאמר דר' יצחק בך בעשרים ושתים אותיות כו', הרי בך בפשטות הוא בך בהקב"ה, ולמה מפרש בך בעשרים ושתים אותיות.ב) והנה ביאור מעלת היום (ועד שיש קס"ד לשמוח בהיום) הוא6, כי היום שבו נעשה נס7 הוא יום נעלה. ושני ענינים בזה. דהיום שבו נעשה נס הוא יום זכאי מצד עצמו (גם מקודם), שלכן נעשה בו נס, כי מגלגלין זכות ליום זכאי8. ועוד דע"י הנס שהי' בו, נעשה יום זכאי ויום סגולה וכו' (עוד יותר מכמו שהי' לפני זה). ולא עוד אלא שביום זה עצמו עיקר העילוי הוא בהזמן הפרטי (יום או לילה) שבו נעשה הנס. כדאיתא במדרש9 בשעה שאתה עושה לנו נסים ביום אנו אומרים לפניך שירה ביום (ותשר דבורה וברק בן אבינועם ביום וגו'10), ובשעה שאתה עושה לנו נסים בלילה אנו אומרים לפניך שירה בלילה (השיר יהי' לכם כליל התקדש חג11).ויש לומר, דהחילוק בהזמן שבו נעשה הנס, יום או לילה, הוא בהתאם לדרגת ואופן הנס, אם הנס באופן של אור וגילוי (יום) או שהוא באופן דהעלם (לילה). ועפ"ז יומתק גם זה שהנס הוא באופן של יום, אור וגילוי12.ג) וביאור הענין (השייכות דהזמן שבו נעשה הנס להנס) יובן בהקדים הידוע דנס הוא מלשון הרמה13. דע"י הנס נעשה הרמה ועלי' בהטבע14. דזהו מה שאומרים ברוך שעשה לי נס במקום הזה15, דגם המקום שהוא גבול וטבע מתעלה בהבל"ג דהנס שלמעלה מהטבע. ומזה מובן שעד"ז הוא בנוגע לזמן שנעשה בו הנס, וכמו שאומרים בברכת הנסים (דחנוכה ודפורים) שעשה נסים לאבותינו בימים ההם בזמן הזה.ד) וביאור הענין בפרטיות יותר, הנה ידוע16 דבנסים יש (בכללות) שני סוגים. נסים שלמעלה מהטבע [כהנסים שהיו ביציאת מצרים, הפיכת מים לדם וכו' ועד להנס דקריעת ים סוף שנהפך ים ליבשה], ונסים המלובשים בדרכי הטבע. ובהם גופא ישנם שני אופנים. שלבושי הטבע הם באופן שניכר בהם שהם רק לבוש להנס שמתלבש בהם. כהנסים דחנוכה ופורים (ועד"ז הנסים של הגאולה די"ט כסלו17 ודי"ב תמוז), דעם היותם מלובשים בדרכי הטבע, מ"מ הי' ניכר בגילוי (ועד שראו כל אפסי ארץ18) הנס שבהם19. ושלבושי הטבע מעלימים ומסתירים על הנס שמלובש בהם. ועד שלפעמים הם מעלימים ומסתירים לגמרי, שאין ניכר כלל שהוא נס, אין בעל הנס מכיר בנסו20.ה) והנה ידוע21, דשרש הטבע הוא משם אלקים (אלקים בגימטריא הטבע22), דבכללות הוא אור הממלא שמתלבש בעולמות לפי ערכם, ושרש הנסים הוא משם הוי', דבכללות הוא אור הסובב שלמעלה מעולמות. ומזה מובן, דהנסים שאינם מלובשים בטבע, שרש המשכתם הוא מהגילוי דהוי' עצמו, שלמעלה מהתלבשות בשם אלקים, והנסים המלובשים בטבע שרש המשכתם הוא23 מהגילוי דשם הוי' כמו שמתלבש בשם אלקים24.ויובן זה עד"מ בכח הרצון שבאדם (דרצון הוא משל על אור הסובב), שיש בו ב' מדריגות. רצון שלמעלה מטעם, ורצון שמתלבש בטעם. ובזה גופא (ברצון המלובש בטעם) שני אופנים25. דעם היותו מלובש בטעם, ניכר בו בגילוי שבעיקרו הוא רצון (שלמעלה מטעם). ושהרצון מטה את השכל באופן שהשכל עצמו נעשה כפי הרצון, ונרגש בו דזה שהוא סובר כן הוא (לא מצד הטיית הרצון אלא) מצד השכל26. ועד"ז הוא בנמשל, בגילוי אור הסובב, שיש בו דוגמת ג' דרגות הנ"ל, שהם שרש ג' הסוגים בנסים, נס שלמעלה מהטבע לגמרי, נס המלובש בטבע באופן שניכר הנס שבו, ונס המלובש בטבע באופן שהטבע מסתיר הנס שבו.ו) והנה זה שנס הוא מלשון הרמה, שע"י הנס נעשה הרמה ועלי' בהטבע, הוא בעיקר בהנסים המלובשים בטבע27. שבהנסים שלמעלה מהטבע, הגילוי דשם הוי' שלמעלה מהטבע הוא באופן שהטבע (הנמשך משם אלקים) בטל ע"י הגילוי, שידוד מערכות הטבע, וענין נס מלשון הרמה שהגילוי דשם הוי' הוא באופן שהטבע (שנמשך משם אלקים) מתעלה בהאור דשם הוי', הוא (בעיקר) בהנסים המלובשים בטבע. אלא שאעפ"כ, מזה שגם הנסים שאינם מלובשים בטבע נקראים בשם נס מלשון הרמה, מובן, שגם ע"י נסים אלו נעשה הרמה ועלי' בהטבע. דכיון28 ששידוד הטבע שע"י הנס הוא רק בפרט אחד ולא בכללות הדבר [כהנס דקריעת ים סוף, שהשינוי (שידוד הטבע) הי' רק בזה שהמים נצבו כמו נד וכחומה29, אבל עצם חומר המים נשאר כמו שהי' מקודם30], נמצא, שגם בנסים אלה, הגילוי דשם הוי' הוא בהתלבשות בהטבע של כללות הדבר שנעשה בו הנס, ועי"ז נעשה בו הרמה ועלי'31.ז) וזהו אומרו אין אנו יודעים במה לשמוח אם ביום או בהקב"ה, דבכל נס יש שני הענינים דיום ודהקב"ה. דהרמת הטבע שע"י הנס הוא יום. וכנ"ל (סעיף ב' וג') דע"י הנס נעשה הרמה ועלי' בהזמן (היום) שבו נעשה הנס. והנס עצמו, שענינו הוא למעלה מהטבע, שרש המשכתו הוא מאוא"ס שלמעלה מעולמות (אור הסובב) כמו שמאיר ומתגלה בעולם32 באופן דסובב ומקיף, הקדוש ברוך הוא. וכמבואר בכ"מ33 דזה שקוראים אותו ית' בשם הקדוש ברוך הוא, קאי על עצמות אוא"ס שקדוש ומובדל מעולמות כמו שהוא נמשך (ברוך מלשון המשכה) בעולמות באופן דסובב ומקיף. ואין אנו יודעים במה לשמוח אם ביום או בהקב"ה, כי בכל אחד מהם יש מעלה שאינה בהשני. דבדרגת האור, הנס עצמו (הענין דשידוד הטבע) הוא נעלה הרבה יותר מהרמת הטבע שע"י הנס. דהנס עצמו (שידוד הטבע) הוא הגילוי דאור הסובב שלמעלה מעולמות, משא"כ הרמת הטבע שע"י הנס הוא הגילוי דאור הסובב כמו שמתלבש בעולמות. אבל בהגילוי, הענין דהרמת הטבע הוא נעלה יותר. דבהנס עצמו, הגילוי דאור הסובב, אין לאדם השגה בזה. שלכן נק' הנסים בשם נפלאות, דפלא הוא שאינו מושג בשכל. ולא עוד, אלא שכשאדם רואה דבר פלא הוא משתומם על זה, דהשתוממות הו"ע הביטול34. וכמבואר בכ"מ35 בענין ארבעה שצריכים להודות36, דהודאה (על הנס) הו"ע הביטול. דכמו שבעולם, ענין הנס הוא שהטבע מתבטל [דכיון שהנס בא מהגילוי דעצמות אוא"ס שלמעלה מהעולמות, שהעולם אינו יכול לקבלו, נעשה עי"ז ביטול הטבע דעולם], עד"ז הוא בנוגע להאדם, דע"י הנס הוא בא להודאה וביטול. משא"כ הענין דהרמת הטבע, שהגילוי דשם הוי' שלמעלה מהטבע נתלבש בהטבע גופא, על זה כתיב37 דעו כי הוי' הוא אלקים, ידיעה והשגה. וכיון ששמחה היא בבינה דוקא, משא"כ בחכמה שלמעלה מהשגה אין שייך שמחה38 [אף שגם החכמה היא שכל, אלא שהיא נקודה כללית ואינה בהתיישבות. דמזה מובן במכ"ש בנוגע לפלא שלמעלה מהשכל], לכן יש קס"ד לשמוח ביום. ויש להוסיף, דיום הוא אור וגילוי (כמבואר בארוכה בהמאמר דבעל הגאולה בתחלתו). וזהו לשמוח ביום, דהטעם על הקס"ד לשמוח בהיום שנעשה בו הנס (הענין דהרמת הטבע) הוא, כי ענין זה הוא יום, אור וגילוי (שבא בידיעה והשגה).ח) ובא שלמה ופירש נגילה ונשמחה בך בהקב"ה בך ביראתך כו', דפירוש בך בהקב"ה (שפירש שלמה) הוא בהקב"ה עצמו שלמעלה גם מסובב. וכמבואר בכ"מ39 דפירוש בך הוא בך בעצמותך. דהחידוש של שלמה (החכם מכל אדם40) הוא דשרש הנסים הוא מהעצמות. דזה שהגילוי דשם הוי' שלמעלה מהטבע נתלבש בשם אלקים בגימטריא הטבע (דענין זה הוא בכל הנסים, גם בהנסים שלמעלה מהטבע, כנ"ל סעיף ו), וגם לאחרי התלבשותו בטבע ניכר בגילוי (גם בהנסים המלובשים בטבע, כהנסים דחנוכה ופורים) שהוא נס (הגילוי דשם הוי') שלמעלה מהטבע, הוא בכח העצמות שמחבר ומאחד שני הפכים.וזהו הקשר דשני הפירושים בנגילה ונשמחה בך, בך בהקב"ה (כפירוש המדרש) ובך בעצמותך, כי החיבור והיחוד דקדוש וברוך (סובב וממלא) הוא בכח העצמות. וכיון שהפסוק נגילה ונשמחה בך מובא במדרש בהמשך לשתי הסברות (בענין השמחה בהנסים), אם לשמוח בהקב"ה (בהנס עצמו שנמשך מאור הסובב) או לשמוח בהיום (מהתלבשות הסובב בממלא, שעי"ז מתלבש הנס בטבע), והחידוש דשלמה הוא שהשמחה צריכה להיות בך בעצמותך שמחבר שני הענינים, לכן אומר בך בהקדוש ברוך הוא (ולא בך בעצמותך), כי כח העצמות שמתגלה בנסים הוא בזה שמאחד ב' הבחינות דקדוש וברוך.ט) וממשיך במדרש בך ביראתך בך בתורתך בך בישועתך, דהמשכת העצמות היא ע"י היראה. וכמבואר בכ"מ41 החילוק בין אהבה ליראה, דע"י האהבה, כיון שהיא מציאות והתפשטות, מגיעים בהגילויים דאוא"ס (התפשטות), ודוקא ע"י היראה שהיא ביטול, ועד ביטול שמצד עצם הנשמה, מגיעים בהעצמות. אבל, זה שע"י היראה מגיעים בהעצמות, הוא בהעלם, ובכדי שיהי' גילוי העצמות הוא ע"י התורה, תורה אור42. דהגם שהביטול דיראה הוא מצד עצם הנשמה, דשרש הנשמות הוא למעלה משרש התורה43, הרי הגילוי דכל ענין (גם דשרש הנשמות כמו שהם מושרשים בהעצמות) הוא ע"י התורה.ויש להוסיף, דמכיון שאסתכל באורייתא וברא עלמא44, כל ההמשכות שבעולם הם ע"י התורה. ושני הענינים דלמעלה מהטבע (בל"ג) ודטבע (גבול) שבעולם, נמשכים משני הענינים דבל"ג וגבול שבתורה. וכמבואר בכ"מ45 עה"פ46 עוטה אור כשלמה, שגליא דתורה (השלמה דתורה) היא במדידה והגבלה, ופנימיות התורה (האור דתורה) הוא בלי גבול. וע"י היחוד דשני הענינים בתורה, שהגליא והפנימיות הם תורה אחת, ובפרט ע"י עסק התורה באופן שבלימוד הנגלה נרגש אצלו בגילוי הפנימיות דתורה (הנפלאות שבתורה), עי"ז נמשך בעולם החיבור דלמעלה מהטבע עם הטבע, ובאופן שגם בהטבע יהי' נרגש בגילוי הנפלאות שלמעלה מהטבע.וזהו בך ביראתך בך בתורתך בך בישועתך, שבתחילה צ"ל ביראתך שעי"ז ממשיכים את העצמות, ולאח"ז בתורתך (תורה אור) שעי"ז נעשה גילוי העצמות, ומזה נמשך להיות בך בישועתך, דהגם שהיו במצב שהוזקקו לישועה, וגם לאח"ז (כיון שנמצאים עדיין בגלות), הישועה היא בלבושי הטבע, מ"מ ניכר בה בגילוי, ובאופן דראו כל אפסי ארץ, שהוא נס גלוי שלמעלה מהטבע.וממשיך במדרש, אמר ר' יצחק47 בך בעשרים ושתים אותיות שכתבת לנו בתורה, דזה שע"י התורה נמשכת הישועה באופן הנ"ל הוא בעיקר באותיות התורה. ושני ענינים בזה. כי החיבור דלמעלה מהטבע עם הטבע הוא בכח העצמות (כנ"ל), ואותיות התורה הם כלים להמשכת העצמות (כמבואר בהמאמר דבעל הגאולה). והחיות של כאו"א מישראל הוא ע"י שיש לו אות בתורה48, ולכן, בכדי שיהי' נגילה ונשמחה בך (דענין השמחה היא גילוי החיות עד לגילוי פנימיות החיות49), הוא ע"י אותיות התורה, שמהם נמשך חיות לכ"א מישראל.י) והנה ידוע50 ששמחה פורצת גדר. ומובן, שהגדרים שנפרצים ע"י השמחה הם רק הגדרים של אותה הבחינה שבה היא השמחה. ולכן, כאשר השמחה בהנסים היא מצד הגילויים דממלא וסובב (יום והקב"ה), שהם בגדר ידיעה (אין אנו יודעים), נשארים עדיין הגדרים שישנם בהבחינות שלמעלה מידיעה. משא"כ ע"י השמחה דנגילה ונשמחה בך בעצמותך, נעשה פורץ, פריצת כל הגדרים. ועי"ז מיתוסף עוד יותר בהחיבור דלמעלה מהטבע עם הטבע שנעשה ע"י גילוי העצמות.וזהו זה היום עשה ה' נגילה ונשמחה בו, דע"י השמחה בזה היום (באופן דנגילה ונשמחה בך), מיתוסף עוד יותר בהגאולה, שהיא באופן נעלה עוד יותר מכמו שהיתה בפעם הראשונה (כפי שנמשכה מלמעלה, לפני השמחה). וכיון שבהגאולה די"ב תמוז נגאלו כאו"א מישראל, גם אלו אשר בשם ישראל (רק) יכונה51, לכן, גם ההוספה בהגאולה בכל שנה, שנעשית ע"י שמחת הגאולה, היא נמשכת לכאו"א מישראל, להגאל מכל הענינים המונעים ומעכבים לתומ"צ. וע"פ הידוע שכל הגאולות שייכות זל"ז כי כולם גאולה נקראות52, יש לומר, דע"י השמחה בחגיגת הגאולה, תהי' הוספה גם בגאולה העתידה, שם נשמחה בו53, בו בעצמותו54, בביאת משיח צדקנו, בקרוב ממש.

=== FOOTNOTES ===

* ) יצא לאור בקונטרס חג הגאולה י"ב-י"ג תמוז – תשמ"ט, "לקראת חג הגאולה י"ב-י"ג תמוז .. יום ג' ח' תמוז תשמ"ט".1) תהלים קיח, כד.2) ולאחרי עשרים שנה – בשנת תש"ח – ציוה בעל הגאולה להדפיס את המאמר (בהוספת קיצורים וכו') בקונטרס חג הגאולה י"ב-י"ג תמוז ה'תש"ח (סה"מ ה'תש"ח ע' 239 ואילך). ולאח"ז נדפס גם בסה"מ ה'תרפ"ח ע' קנג ואילך.3) שהש"ר פ"א, ד (קרוב לסופו).4) שה"ש א, ד.5) כ"ה בהמאמר דבעל הגאולה. ולגירסתנו במדרש הסדר הוא: בישועתך בתורתך ביראתך. ואולי גם בהמאמר הכוונה להסדר מסופו לראשו. וראה בסוף המאמר דבעל הגאולה. וראה גם לקמן סעיף ט.6) ראה עד"ז פירוש מהרז"ו לשהש"ר שם.7) להעיר, דפסוק זה היום גו' בא בהמשך למ"ש לפני זה היא נפלאת בעינינו. ובמצודת דוד שם "שלא יורה עליו הטבע".8) תענית כט, א. ולהעיר, שכ"ה בנוגע לי"ב תמוז – שגם מקודם הי' יום זכאי, ובקשר לבעל הגאולה יום ההולדת שלו.9) ב"ר פ"ו, ב – הובא גם בפירוש מהרז"ו לשהש"ר שם.10) שופטים ה, א.11) ישעי' ל, כט.12) ראה מגילה כ, ב דזה היום עשה ה' קאי (לא רק על המעל"ע, אלא גם) על יום (בניגוד ללילה). וראה בהמאמר דבעל הגאולה בתחלתו (בענין זה היום עשה ה') דיום הוא אור וגילוי.13) פרש"י יתרו כ, יז.14) סידור עם דא"ח מד, סע"ב. פירוש המלות לאדמו"ר האמצעי פקל"ט. אוה"ת בשלח ע' תרסה.15) ברכות נד, א. רמב"ם הל' ברכות פ"י ה"ט. טושו"ע או"ח סרי"ח. סדר ברכת הנהנין לאדה"ז רפי"ג. וראה שערי תשובה ח"א (שער התשובה) פכ"ג (יד, ג ואילך). שער האמונה פט"ו* (כט, ב).*) בשער האמונה שם: (טז). והוא ט"ס.16) ראה סה"מ תקס"ח ח"ה ע' שע ואילך (נוסחא שני'). ביאוה"ז להצ"צ ח"א ע' שטז ואילך. ובארוכה – שער האמונה שם פט"ו ואילך. ובכ"מ.17) להעיר ממה שאמר אדה"ז בחג הגאולה י"ט כסלו תק"ס: "ברוך שעשה נסים לאבותינו הבעש"ט ורבינו הרב המגיד, בימים ההם פורים וחנוכה, בזמן הזה י"ט כסלו" (לקו"ד כרך א כא, א. הוספות לאוה"ת חנוכה כרך ה תתריד, א).18) ולהעיר ממ"ש אדמו"ר הזקן בנוגע לגאולת י"ט כסלו: "הפלה ה' והגדיל לעשות בארץ כו' אשר נתגדל ונתקדש ברבים ובפרט בעיני כל השרים וכל העמים כו' אשר גם בעיניהם יפלא הדבר הפלא ופלא כו'" (אגרות-קודש שלו ח"א סי' לח. וש"נ).19) ראה תו"א מג"א ק, א. אוה"ת אחרי ע' תקסד. ביאוה"ז שם ע' שיז. ובכ"מ.20) נדה לא, א.21) ראה סידור ופיה"מ שם. סד"ה החודש תרס"ו. סה"מ תרע"ח ע' פט.22) פרדס שער יב (שער הנתיבות) פ"ב. ר"ח שער התשובה פ"ו ד"ה והמרגיל (קכא, ב). וראה שם שער האהבה ספ"א ד"ה וכדי להבין (נב, ד). של"ה פט, א (דאיתא בזהר); קפט, א (ומרומז בזהר); שח, ב. שו"ת חכם צבי סי"ח. שער היחוד והאמונה רפ"ו.23) ראה פיה"מ שם פק"מ (צד, ד).24) והגם דגם התהוות הנבראים (כפי טבעם) הוא לא משם אלקים עצמו אלא מהארת שם הוי' שבשם אלקים – יש לומר, דבנסים המלובשים בטבע, גם כשלבושי הטבע מסתירים לגמרי, הגילוי דשם הוי' הוא באופן נעלה יותר. שלכן הם נסים (אלא שאין מכירים בהם). וראה לקמן בפנים שהוא דוגמת שהרצון מטה את השכל באופן שנרגש בו שהוא סובר כן מצד עצמו – אף שבאמת אין לזה מקום בשכל, והוא רק מצד הרצון.25) ראה עד"ז לקו"ש ח"ח ע' 5.26) וע"ד שוחד, דהגם שזה שסובר כן הוא מפני שהרצון מטה את השכל (ולא מצד השכל עצמו), נרגש אצלו שהשכל מצד עצמו מחייב כן (כדמוכח מזה שהשוחד יעוור).27) ולכאורה יש לומר, דהרמת הטבע הוא גם בהנסים דאין בעל הנס מכיר בנסו. ואדרבא, כיון דזה שנסים אלו הם מוסתרים הוא מפני שהטבע עצמו נעשה כן (כנ"ל סוף סעיף ה) – הרי הרמת הטבע שבהם הוא עוד יותר.28) ראה בארוכה ד"ה נתת ליראיך ה'תשי"ב [תורת מנחם – התוועדויות כרך ו ע' 44 ואילך]. וראה עד"ז סה"מ תרע"ח ע' פט.בפיה"מ פקל"ט דגם ביטול הטבע הו"ע של הרמת ועליית הטבע. אבל בסה"מ תרע"ח שם מבואר כבפנים.29) לשון אדמו"ר הזקן בשער היחוד והאמונה פ"ב. וראה לקו"ש ח"ו ע' 90 הערה 27.30) שגם הנס דקריעת ים סוף הוא יש מיש ולא יש מאין (ראה שעהיוה"א שם).31) להעיר מפרש"י עה"פ חוקת כא, ח "ולפי שהוא גבוה .. קוראו נס". היינו, דב"נס" שני ענינים: שהוא עצמו גבוה ומרומם, ונס מלשון הרמה, שעל ידו נעשה הרמה בענין שני. ועפ"ז יש לומר, דזה שהנסים שאינם מלובשים בטבע נקראים בשם נס הוא (בעיקר) מפני שהם עצמם הם גבוהים (אלא שיש בהם גם הענין ד(נס מלשון) הרמה, הרמת הטבע). וראה סה"מ תרע"ח ע' פט "נס הוא ל' רוממות .. גילוי בחי' רוממות הא"ס שלמעלה מהטבע .. ולכן בהנס מתבטל הטבע", ולאח"ז מוסיף עוד ענין "נס שהוא ל' רוממות היינו רוממות הטבע".32) דמאור הסובב עצמו, כמו שהוא למעלה מהתגלות בעולם אפילו לא באופן דמקיף ("קדוש" שלמעלה מ"ברוך") אין שייך גם הענין דשידוד וביטול הטבע.33) לקו"ת תזריע כב, ג. וראה שם כד, א דזה שהמתיבתא דרקיעא זכו להגילוי דקוב"ה אמר טהור הוא שהשיגו "רק גילוי הרצון" כי הגילוי דקוב"ה הוא בחי' מקיף וסובב. ומזה מובן, שגם ההמשכה (ענין "ברוך") דהקב"ה הוא שנמשך באופן דמקיף, כמו שהוא קדוש ומובדל.34) המשך תער"ב ח"ב ע' תתצד. ובכ"מ.35) סידור (עם דא"ח) מד, ד. פיה"מ ס"פ קלט.36) ברכות נד, ב (במשנה). רמב"ם הל' ברכות פ"י ה"ח. טושו"ע או"ח ר"ס ריט. סדר ברכת הנהנין לאדה"ז פי"ג ס"ב.37) תהלים ק, ג. וראה פיה"מ שם פק"מ (צב, ד).38) לקו"ת צו יא, ג ואילך. פיה"מ פקמ"ח (צח, סע"א ואילך). ובארוכה – ד"ה שמח תשמח תרנ"ז בתחלתו.39) ראה בהמאמר דבעל הגאולה בסופו. אוה"ת דרושים לסוכות ע' א'תשס. סה"מ ה'תש"א ע' 94. בהנסמן להלן הערה 54.40) ראה מלכים-א ה, יא.41) קונטרס העבודה פ"ג (ע' 18).42) משלי ו, כג.43) ראה ד"ה אז ישיר תרס"ה (סה"מ תרס"ה ע' קיט ואילך). עטר"ת (סה"מ עטר"ת ע' רח ואילך). ה'ש"ת פ"ג (סה"מ ה'ש"ת ע' 61 ואילך). ובכ"מ.44) זח"ב קסא, א-ב.45) המשך תער"ב ח"א ספ"ח. סה"מ ה'ש"ת ע' 67. ועוד.46) תהלים קד, ב.47) ולהעיר דיצחק הוא שמו (השני) של בעל הגאולה.48) ראה מאמרי אדמו"ר האמצעי דברים ח"ג ע' תשעט. וש"נ.49) ראה לקו"ת שלח מא, א.50) ראה המשך שמח תשמח תרנ"ז ס"ע 49 (סה"מ תרנ"ז ע' רכד) ואילך. ועוד.51) ל' כ"ק מו"ח אדמו"ר בעל הגאולה במכתבו לחגיגת י"ב-י"ג תמוז בפעם הראשונה – ט"ו סיון תרפ"ח (נדפס בסה"מ תרפ"ח ע' קמו ואילך. ה'תש"ח ע' 263 ואילך. אגרות-קודש שלו ח"ב ע' פ ואילך).52) ראה פרש"י ד"ה אתחלתא דגאולה – מגילה יז, ב.53) תהלים סו, ו. וקאי על הגאולה העתידה – ראה שער האמונה רפנ"ב. שם ספנ"ו. ובכ"מ.54) ראה תו"א בשלח סד, סע"ב. שער האמונה ספנ"ו. מאמרי אדמו"ר האמצעי ויקרא ח"א ע' שפד. אוה"ת שבהערה 39. ובכ"מ.

=== GLOSSARY ===

א, ד (Alef, Dalet): Chapter 1, verse 4; אדה"ז (Admor HaZaken): The Alter Rebbe; אדמו"ר (Adoneinu Moreinu VeRabbeinu): Our master, our teacher, and our rabbi; אדמו"ר האמצעי (Admor HaEmtza'i): The middle Rebbe; אהבה (Ahavah): Love; או"ח (Orach Chayim): Orach Chayim; אוא"ס (Or Ein Sof): Infinite light; אוה"ת (Or HaTorah): Or HaTorah; אור הממלא (Or HaMemaleh): Immanent light; אור הסובב (Or HaSovev): Transcendent light; אור וגילוי (Or VeGiluy): Light and revelation; אות בתורה (Ot BaTorah): Letter in the Torah; אותיות התורה (Otiyot HaTorah): Letters of the Torah; אין בעל הנס מכיר בנסו (Ein Ba'al HaNes Makir BeNiso): The beneficiary of the miracle doesn't recognize his miracle; אסתכל באורייתא וברא עלמא (Istakeil BeOrayta UVara Alma): He looked into the Torah and created the world; ארבעה שצריכים להודות (Arba'ah SheTzrichim LeHodot): Four who need to give thanks; ב"ר (Bereishit Rabbah): Genesis Rabbah; בחינות (Bechinat): Aspects; ביטול (Bitul): Nullification; בימים ההם בזמן הזה (BaYamim HaHem BaZman HaZeh): In those days at this time; בינה (Binah): Understanding; בל"ג (Bli Gevul): Without limit; בניגוד ללילה (BeNigud LaLaylah): In contrast to night; בס"ד (Besiyata Dishmaya): With Divine assistance; בעל הגאולה (Ba'al HaGeulah): Master of the redemption; בעצמותו (BeAtzmutu): In His essence; בקרוב ממש (BeKarov Mamash): Very soon; ברוך (Baruch): Blessed; ברוך שעשה לי נס במקום הזה (Baruch She'asah Li Nes BaMakom HaZeh): Blessed is He who performed a miracle for me in this place; ברכות (Berachot): Tractate Berachot; בשלח (Beshalach): Parashat Beshalach; בשם ישראל (רק) יכונה (BeShem Yisrael (Rak) Yikauneh): Called by the name Israel (only); גאולה העתידה (Geulah HaAtidah): Future redemption; גבול (Gevul): Limit; גדרים (Gedarim): Boundaries; גימטריא (Gematria): Numerical value; גירסתנו (Girsateinu): Our version; גליא דתורה (Galya DeTorah): Revealed Torah; ד"ה (Dibur HaMatchil): Opening words; דעו כי הוי' הוא אלקים (De'u Ki Havayah Hu Elokim): Know that Havayah is Elokim; ה'תשל"ח (Hey'Tashla"ch): The year 5738; ה, א (Heh, Alef): Chapter 5, verse 1; הודאה (Hoda'ah): Thanksgiving; הוספת קיצורים (Hosfat Kitzurim): Addition of abbreviations; החכם מכל אדם (HaChacham MiKol Adam): Wiser than all men; הל' ברכות (Hilchot Berachot): Laws of blessings; המעל"ע (HaMa'aleh VeHaNa'aleh): The elevated and sublime; המשכה (Hamshachah): Drawing down; הסדר (HaSeder): The order; העלם (He'elem): Concealment; הפיכת מים לדם (Hafichat Mayim LeDam): Turning water to blood; הפכים (Hafachim): Opposites; הקב"ה (HaKadosh Baruch Hu): The Holy One, Blessed be He; הרמה (Haramah): Elevation; השיר יהי' לכם כליל התקדש חג (HaShir Yihyeh Lachem KeLayil Hitkadesh Chag): The song shall be for you like the night when the festival is sanctified; השתוממות (Hishtomemut): Astonishment; התיישבות (Hityashvut): Settled understanding; התלבשות (Hitlabshut): Investment/enclothement; זה היום עשה ה' נגילה ונשמחה בו (Zeh Hayom Asah Hashem Nagilah Venismechah Bo): This is the day that God made, let us rejoice and be glad in it; זכאי (Zakai): Meritorious; זמן פרטי (Zman Perati): Specific time; ח"א (Chelek Alef): Volume 1; ח' תמוז (Chet Tammuz): 8th of Tammuz; חג הגאולה (Chag HaGeulah): Festival of redemption; חגיגת (Chagigat): Celebration; חומר המים (Chomer HaMayim): The substance of water; חיבור ויחוד (Chibur VeYichud): Connection and unification; חיות (Chiyut): Life-force; חכמה (Chochmah): Wisdom; חנוכה (Chanukah): Hanukkah; טבע (Teva): Nature; טושו"ע (Tur Shulchan Aruch): Shulchan Aruch; טעם (Ta'am): Reason; י"ב תמוז (Yud-Beit Tammuz): 12th of Tammuz; י"ב-י"ג תמוז (Yud-Beit - Yud-Gimel Tammuz): 12th-13th of Tammuz; י"ט כסלו (Yud-Tet Kislev): 19th of Kislev; יד, ג (Yud-Dalet, Gimel): Page 14, section 3; ידיעה והשגה (Yedi'ah VeHasagah): Knowledge and comprehension; יום ג' (Yom Gimel): Third day; יום ההולדת (Yom HaHuledet): Birthday; יציאת מצרים (Yetziat Mitzrayim): Exodus from Egypt; יראה (Yir'ah): Fear/awe; יראתך (Yir'atecha): Your fear/reverence; ישועתך (Yeshu'atecha): Your salvation; ישעי' (Yeshayahu): Isaiah; יתרו (Yitro): Parashat Yitro; כ"ה (Kachah): Thus; כ"ק (Kevod Kedushat): Honor of His Holiness; כ, ב (Kaf, Bet): Page 20b; כ, יז (Kaf, Yud-Zayin): Chapter 20, verse 17; כאו"א מישראל (Kol Echad MiYisrael): Each one of Israel; כולם גאולה נקראות (Kulam Geulah Nikra'ot): They are all called redemption; כט, א (Kaf-Tet, Alef): Page 29a; כל הגאולות שייכות זל"ז (Kol HaGeulot Shayachot Zeh LaZeh): All redemptions are connected to each other; כלים (Keilim): Vessels; ל, כט (Lamed, Kaf-Tet): Chapter 30, verse 29; לקמן (Lekaman): Below; לקראת (Likrat): Towards; מאמר (Ma'amar): Chassidic discourse; מגילה (Megillah): Tractate Megillah; מגלגלין זכות ליום זכאי (Megalgelin Zechut LeYom Zakai): Merit is brought about on a meritorious day; מד, סע"ב (Mem-Dalet, Se'if Bet): Page 44, section 2; מדרש (Midrash): Rabbinic commentary; מו"ח (Mori VeChamai): My teacher and father-in-law; מונעים ומעכבים (Mon'im UMe'akevim): Preventing and delaying; מסופו לראשו (MiSofo LeRosho): From end to beginning; מצודת דוד (Metzudat David): Commentary of Metzudat David; מציאות והתפשטות (Metzi'ut VeHitpashetut): Existence and expansion; מקיף (Makif): Encompassing; משיח צדקנו (Mashiach Tzidkeinu): Our righteous Messiah; נגלה (Nigleh): Revealed teachings; נד, א (Nun-Dalet, Alef): Page 54a; נמשל (Nimshal): The analogue; נס (Nes): Miracle; נעלה (Na'aleh): Elevated; נפלאות (Nifla'ot): Wonders; נפלאות שבתורה (Nifla'ot SheBaTorah): Wonders of the Torah; נפלאת בעינינו (Niflat BeEineinu): Wondrous in our eyes; נצבו כמו נד וכחומה (Nitzvu Kemo Ned VeChomah): They stood like a heap and like a wall; סדר ברכת הנהנין (Seder Birkat HaNehenin): Order of blessings of enjoyment; סה"מ (Sefer HaMa'amarim): Book of Chassidic discourses; סידור עם דא"ח (Siddur Im Derech Chayim): Prayer book with Derech Chayim; סעודת הודאה (Seudat Hoda'ah): Thanksgiving meal; סרי"ח (Siman Reish-Yud-Chet): Section 218; עד"ז (Al Derech Zeh): In this manner; עוטה אור כשלמה (Oteh Or KaSalmah): He wraps Himself in light like a garment; עולמות (Olamot): Worlds; עילוי (Iluy): Elevation; עצם הנשמה (Etzem HaNeshamah): Essence of the soul; עצמות (Atzmut): Essence; עשרים ושתים אותיות (Esrim VeShtayim Otiyot): Twenty-two letters; עשרין (Esrin): Twenty (Aramaic); פ"א, ד (Perek Alef, Dalet): Chapter 1, section 4; פ"ו, ב (Peh-Vav, Bet): Chapter 86, section 2; פ"י ה"ט (Perek Yud, Halacha Tet): Chapter 10, law 9; פורים (Purim): Purim; פורץ (Poretz): Breaks through; פורצת גדר (Poretzet Geder): Breaks through boundaries; פירוש המלות (Peirush HaMilot): Explanation of words; פירוש מהרז"ו (Peirush MaHaRaZ"U): Commentary of Rabbi Zev Wolf; פכ"ג (Perek Kaf-Gimel): Chapter 23; פלא (Peleh): Wonder; פנימיות החיות (Pnimiyut HaChiyut): Inner dimension of life-force; פנימיות התורה (Pnimiyut HaTorah): Inner dimension of Torah; פקל"ט (Perek Kuf-Lamed-Tet): Chapter 139; פריצת כל הגדרים (Pritzat Kol HaGedarim): Breaking through all boundaries; פרש"י (Rashi): Rabbi Shlomo Yitzchaki's commentary; קדוש (Kadosh): Holy; קדוש ברוך הוא (Kadosh Baruch Hu): Holy, Blessed be He; קונטרס (Kuntres): Booklet; קיח, כד (Kuf-Yud-Chet, Kaf-Dalet): Chapter 118, verse 24; קרוב לסופו (Karov LeSofo): Close to its end; קריעת ים סוף (Kri'at Yam Suf): Splitting of the Red Sea; ר' אבין (Rabbi Avin): Rabbi Avin; ר' יצחק (Rabbi Yitzchak): Rabbi Isaac; ראו כל אפסי ארץ (Ra'u Kol Afsei Aretz): All the ends of the earth saw; רמב"ם (Rambam): Maimonides; רפי"ג (Perek Peh-Yud-Gimel): Chapter 83; רצון (Ratzon): Will; שה"ש (Shir HaShirim): Song of Songs; שהש"ר (Shir HaShirim Rabbah): Song of Songs Rabbah; שופטים (Shoftim): Book of Judges; שידוד מערכות הטבע (Shidud Ma'arachot HaTeva): Disruption of natural order; שכל (Seichel): Intellect; שלא יורה עליו הטבע (SheLo Yoreh Alav HaTeva): That nature doesn't indicate it; שלמה (Shlomo): Solomon; שם אלקים (Shem Elokim): The name Elokim; שם הוי' (Shem Havayah): The Tetragrammaton; שם נשמחה בו (Sham Nismechah Bo): There we will rejoice in Him; שמחה (Simchah): Joy; שער הא; שער התשובה (Sha'ar HaTeshuvah): Gate of repentance; שערי תשובה (Sha'arei Teshuvah): Gates of Repentance; שרש הנשמות (Shoresh HaNeshamot): Root of souls; תהלים (Tehillim): Psalms; תומ"צ (Taryag Mitzvot): 613 commandments; תורה אור (Torah Or): Torah is light; תורתך (Toratecha): Your Torah; תענית (Ta'anit): Tractate Ta'anit; תרין (Tarin): Two (Aramaic); תרסה (Tarsah): Page 665; תרפ"ח (Tarpach): The year 5688; תש"ח (Tasha"ch): The year 5708; תשמ"ט (Tashma"t): The year 5749; תשר דבורה וברק (VaTashar Devorah UVarak): And Deborah and Barak sang;