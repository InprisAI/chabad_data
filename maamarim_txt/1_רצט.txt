בס"ד. אור ליום ג' פ' ויחי, עשרה בטבת, יהפך לשמחה– בחדרו – ה'תשל"ח– הנחה –יהודה אתה יודוך אחיך וגו'1, ומבאר כ"ק אדמו"ר הזקן בתו"א ריש פרשתנו2, שיהודה הוא על שם הפעם אודה את הוי'3 הוא בחי' הודי' שבכללות נשמות ישראל, ובכדי שהודי' זו תהי' בהתגלות הוא ע"י אחיך, ראובן שמעון ולוי [האחים של יהודה שנולדו לפניו]. וזהו יודוך אחיך, שאחיך [ראובן שמעון ולוי] הם הגורמים ומביאים בחי' ההודי' דיהודה (שתהי' בהתגלות). ומבאר שם, שראובן ושמעון הו"ע ב' פרשיות דק"ש ולוי הו"ע אמת ויציב (שלאחרי ק"ש), ועי"ז באים אח"כ לשמו"ע, בחי' ההודי' והביטול דבחי' יהודה.ב) והענין הוא (כמבואר בתו"א שם), דהנה ראובן הוא על שם כי ראה גו'4, שמעון על שם כי שמע גו'5. וענינם בעבודת ה' (בכאו"א מישראל), בחי' ראובן הוא שעבודתו לקונו היא לא בבחי' השגה לבד כ"א בבחי' ראי'. והיינו שההתאמתות שלו באלקות היא בוודאות הכי גדולה, בדוגמת אדם שרואה איזה דבר שאין שייך שיהי' אצלו שום ספק בזה, מכיון שהוא עצמו ראה את הדבר6. ועד"ז הוא בעבודת ה', שההתבוננות שלו [ובפרט בענין דהשגחה פרטית7] היא באופן (דהסתכלות8) שהענין מתאמת אצלו כאילו הוא רואה בראי' חושית ממש. ומראי' זו הוא בא לבחי' אהבת הוי', וכמ"ש3 (גבי קריאת שם ראובן) כי ראה גו' כי עתה יאהבני. והו"ע פרשה ראשונה דק"ש, ואהבת את הוי' אלקיך גו'9.ובחי' שמעון (על שם כי שמע גו') הוא שהעבודה שלו היא בבחי' שמיעה והשגה לבד ולא בבחי' ראי'. ומכיון שאז הוא עדיין בבחי' ריחוק [בדוגמת אדם השומע איזה דבר שמספרים לו, אבל הוא עצמו לא ראה], לכן אצלו העבודה בקו היראה. והו"ע פרשה שני' דק"ש, והי' אם שמוע תשמעו גו' השמרו לכם פן יפתה גו'10. דמכיון שענין האלקות אצלו הוא רק בבחי' שמיעה (אם שמוע תשמעו), לכן צריכה להיות עבודתו בקו היראה (השמרו לכם גו').ובחי' לוי על שם ילוה אישי אלי11 הוא מה שאחר ק"ש אומרים אמת ויציב וכו' הדבר הזה עלינו, הדבר הזה קאי על התורה, כי ע"י התורה נעשה ילוה אישי אלי (כדלקמן).ג) וביאור הענין, הנה ג' בחינות הנ"ל (ראובן שמעון ולוי) הם ג' הקוין שעליהם העולם עומד12 [גם העולם קטן זה האדם13, אתם קרויין אדם14] תורה עבודה וגמ"ח. בחי' ראובן (אהבה) הוא קו הגמ"ח. כי כאשר יש לו אהבת ה' יש לו גם אהבת ישראל [שהרי אהבת ה' ואהבת ישראל הם כולא חד15], ולכן, עבודתו היא בקו הגמ"ח, כי אהבה היא16 סיבת החסד ופנימיותה, המשכה מלמעלמ"ט. ובחי' שמעון (יראה) הוא קו העבודה, ענין התפלה, קו השמאל [ובתפלה גופא הו"ע פרשה שני' דק"ש, כנ"ל], העלאה מלמטלמ"ע. ובחי' לוי על שם ילוה אישי אלי הוא קו התורה, כי ע"י אורייתא ישראל וקוב"ה כולא חד17. וזהו"ע ילוה אישי אלי, כי ע"י התורה נעשה חיבור עם אישי זה הקב"ה, עד שישראל וקוב"ה כולא חד. וזהו מה שבחי' לוי הו"ע אמת ויציב כו' הדבר הזה שקאי (כנ"ל) על התורה.ד) וזהו יהודה אתה יודוך אחיך, שהעבודה דבחי' (אחיך) ראובן שמעון ולוי, ב' פרשיות דק"ש ואמת ויציב, היא הקדמה והכנה לבחי' יהודה, העבודה דשמו"ע, הודי' וביטול, כעבדא קמי' מרי'18. שהביטול דתפלת העמידה הוא ביטול בתכלית למעלה גם מהביטול דק"ש. וכמובן גם מחילוקי הדינים (בענין הפסק וכו') בין ק"ש לשמו"ע19. וענין זה [מה שע"י העבודה דבחי' ראובן שמעון ולוי מגיעים אח"כ לבחי' יהודה (בן הרביעי)] הוא ע"ד הידוע20 בענין ג' הכתרים [כתר תורה כתר כהונה וכתר מלכות, שהם בג' הקוין תורה עבודה וגמ"ח21] וכתר שם טוב שעולה על גביהן22 [שהוא למעלה מהם], שבכדי להגיע לבחי' כתר שם טוב הוא ע"י ג' הכתרים, עולה על גביהן.ה) והנה זה שבחי' יהודה צריך להקדמת העבודה דבחי' ראובן שמעון ולוי, היינו בכדי שההודי' דבחי' יהודה תהי' בגילוי. אבל בהעלם ובפנימיות הרי הודי' זו היא בתמידות. וכמבואר בתו"א23 שהיו"ד דיהודה מורה על ההוה והתמידות כמו ככה יעשה איוב כל הימים24, דהיינו שההודי' שבכאו"א מישראל היא בתמידות. דמ"ש2 הפעם אודה את הוי' (שלא כל העתים שוות) הוא רק בנוגע להגילוי, מצד העלם והסתר הגוף ונה"ב (ובפרט מצד העלם והסתר הגלות), אבל נפש האלקית שבכאו"א מישראל [שהיא מהותו האמיתי] היא תמיד באמנה אתו25 ואודה את הוי' הוא אצלו בתמידות, ואין שייך בזה שום שינוי ח"ו. והקדמת העבודה דבחי' ראובן ושמעון ולוי הוא בכדי לעורר26 את ההודי' שבפנימיות הלב שתהי' בגילוי, ועד שתצא פעולתה מהכח אל הפועל ממש במחשבה דיבור ומעשה.ו) וממשיך בכתוב ידך בעורף אויבך, שעל ידי גילוי ההודי' דבחינת יהודה נעשה ידך בעורף אויבך ברוחניות (כמבואר הענין בתו"א27) וגם בגשמיות, דאין מקרא יוצא מידי פשוטו28. ולאחרי ידך בעורף אויבך נאמר גור ארי' יהודה גו' לא יסור שבט מיהודה גו'29, ויש לומר בדרך אפשר שבזה מרומז שידך בעורף אויבך הוא עוד לפני הגאולה30. דהנה גור ארי' גו' לא יסור שבט מיהודה קאי על דוד ושלמה, שמזרעם יהי' מלך המשיח31 שעליו נאמר וקם שבט מישראל32 [שאז יהי' ועבדי דוד מלך עליהם33, ודוד עבדי נשיא להם לעולם34, כמ"ש בההפטורה דשבת העבר, שמיני' מתברכין כולהו יומין35]. ולפני זה, בסיום זמן הגלות36, יהי' ידך בעורף אויבך, שכל אויבי ישראל [שכל ישראל נקראים על שם יהודה37] תפול עליהם אימתה ופחד38. ע"י גילוי ההודי' שבכללות נשמות ישראל, ועד שבאה בפועל במחשבה דיבור ומעשה, בחוקותי תלכו ואת מצוותי תשמרו גו'39, הנה עי"ז יהי' (כהמשך הכתובים בפ' בחוקותי40) ונפלו אויביכם לפניכם וגו'.ז) ויש לומר דזהו גם קשר דיהודה אתה יודוך אחיך ידך בעורף אויבך לויחי יעקב בארץ מצרים, שגם כשישראל נמצאים בגלות (שכל הגליות, המלכיות41 נקראת ע"ש) מצרים הם בבחי' ויחי ע"י לימוד התורה תורת חיים וקיום מצוותי' עליהם נאמר42 וחי בהם [וכפירוש כ"ק אדמו"ר הזקן שאמר לנכדו כ"ק אדמו"ר הצ"צ עה"פ ויחי יעקב בארץ מצרים, שע"י שואת יהודה שלח לפניו גו' להורות לפניו גשנה להתקין לו בית תלמוד כו'43 הי' בחי' "ויחי" גם במצרים44], ועי"ז נעשה45 (יהודה אתה יודוך אחיך) ידך בעורף אויבך, וכמרז"ל46 כשהקול קול יעקב בבתי כנסיות ובתי מדרשות אין ידי עשו שולטות, ויתירה מזו, שאו"ה עצמם מסייעים לישראל בכל הענינים הגשמיים שיוכלו ללמוד תורה ולקיים מצוות מתוך הרחבה, ובאופן דמוסיף והולך מוסיף ואור. ואור זה דוחה את חושך הגלות ומביא את הגאולה ע"י משיח צדקנו, יבוא ויגאלנו ויוליכנו קוממיות לארצנו, במהרה בימינו ממש.

=== FOOTNOTES ===

* ) יצא לאור בקונטרס עשרה בטבת – ה'תשל"ח, "טו טבת ה'תשל"ח".1) ויחי מט, ח.2) ד"ה זה (מה, א ואילך). וראה הגהות וביאורי הצ"צ באוה"ת (שסא, ב ואילך. תתקצז, א ואילך. תתשלח, ב ואילך). ד"ה זה תרפ"ח [סה"מ תרפ"ח ע' מח ואילך].3) ויצא כט, לה.4) שם כט, לב.5) שם כט, לג.6) ראה אוה"ת וירא קד, א. ד"ה פדה בשלום תשי"ג [תורת מנחם – התוועדויות ח"ז ע' 199 ואילך]. לקו"ש ח"ו ע' 121. וראה גם ד"ה כל מאמינים תרס"ג [סה"מ תרס"ג (הוצאת תשנ"ד) ע' יב ואילך]. כי חלק תש"ט [סה"מ תש"ט ע' מד ואילך]. ולהעיר ג"כ מאגה"ק סי"ט.7) מכיון שענין זה רואים במוחש (ראה סה"ש תש"ג ע' 119 החילוק שבין ההתבוננות בענין יש מאין לההתבוננות בהשגחה פרטית).8) ראה בארוכה ד"ה יהודה אתה תרפ"ח [סה"מ תרפ"ח שם]. וראה גם תו"א (מה, א), שענין ראובן הוא "לאסתכלא ביקרא דמלכא".9) ואתחנן ו, ה.10) עקב יא, יג. שם, טז.11) ויצא כט, לד.12) אבות פ"א מ"ב.13) תנחומא פקודי ג. ובכ"מ.14) יבמות סא, רע"א.15) סה"ש קיץ ה'ש"ת ע' 3. ועוד.16) אגה"ק סט"ו (קכג, א). דרמ"צ יב, ב. צז, סע"א ואילך. וראה גם לקו"ת ראה לב, ד.17) ראה זח"ג עג, א.18) שבת י, א.19) ראה שו"ע אדה"ז סס"ו ס"א-ב (בנוגע לק"ש) וסי' קד (בנוגע לתפלה). וראה לקו"ש חט"ז ע' 18 הערה 58.20) ראה בארוכה לקו"ש ח"ד ע' 1214 ואילך.21) המשך תער"ב בתחלתו.22) אבות פ"ד מי"ג.23) בתחילת הדרוש.24) איוב א, ה. וראה שעהיוה"א רפ"ד.25) תניא ספכ"ד.26) וע"ד המבואר בתניא פמ"ב (ס, א).27) מה, ד.28) שבת סג, א. וש"נ.29) ויחי מט, ט-יו"ד.30) להעיר שגם בגלות מצרים (שכימי צאתך מארמ"צ אראנו נפלאות – בגאולתנו עתה) קדם ליצי"מ: ונתתי את חן העם הזה בעיני מצרים גו' (שמות ג, כא ובמרז"ל שם).31) כבפיה"מ להרמב"ם פ' חלק יסוד הי"ב "ומזרע שלמה דוקא". וראה לקו"ש ח"ח ע' 215 הערה 53. וש"נ.32) בלק כד, יז. רמב"ם הל' מלכים פי"א ה"א.33) יחזקאל לז, כד.34) שם, כה.35) ראה זח"ב סג, ב. פח, א.36) להעיר מרמב"ם הל' מלכים ספי"א דגם לאחרי ביאת המשיח הסדר הוא: וילחום מלחמות ה' וינצח, ואח"כ ובנה מקדש במקומו כו' וקבץ נדחי ישראל כו'.37) ב"ר פצ"ח, ו (עה"פ יהודה אתה יודוך אחיך). וראה אוה"ת ויחי שדמ, א.38) בשלח טו, טז.39) ר"פ בחוקותי.40) כו, ח.41) ב"ר פט"ז, ה.42) אחרי יח, ה.43) ויגש מו, כח. תנחומא שם (פרש"י שם).44) היום יום ע' יב.45) וי"ל דזה מרומז גם בזה שהתחלת הסדרה בתו"א היא בפסוק זה.46) ב"ר פס"ה, כ.

=== GLOSSARY ===

אהבה (Ahavah): Love; אהבת הוי' (Ahavat Hashem): Love of God; אהבת ישראל (Ahavat Yisrael): Love of Israel; או"ה (Umot HaOlam): Nations of the world; אויבי ישראל (Oyvei Yisrael): Enemies of Israel; אור (Or): Light; אורייתא ישראל וקוב"ה כולא חד (Oraita Yisrael V'Kudsha Brich Hu Kula Chad): Torah, Israel, and the Holy One are all one; אחיך (Acheicha): Your brothers; אין מקרא יוצא מידי פשוטו (Ein Mikra Yotzei MiYedei Peshuto): Scripture does not depart from its simple meaning; אלקות (Elokut): Divinity; אמת ויציב (Emet V'Yatziv): True and firm; אתם קרויין אדם (Atem Kruyim Adam): You are called man; ב' פרשיות דק"ש (Shtei Parshiyot DeKriat Shema): Two paragraphs of Shema; באמנה אתו (B'Emunah Ito): In faith with Him; בגשמיות (B'Gashmiyut): In physicality; בוודאות (B'Vadaut): With certainty; בחדרו (B'Chadro): In his room; בחוקותי תלכו (B'Chukotai Telechu): In My statutes you shall walk; בחי' (Bechinas): Aspect of; ביטול (Bitul): Self-nullification; ביטול בתכלית (Bitul B'Tachlit): Ultimate nullification; במהרה בימינו ממש (BiMheirah B'Yameinu Mamash): Speedily in our days literally; בס"ד (Besiyata Dishmaya): With Divine assistance; ברוחניות (B'Ruchaniyut): In spirituality; בתי כנסיות (Batei Knesiyot): Synagogues; בתי מדרשות (Batei Midrashot): Houses of study; ג' הכתרים (Sheloshah HaKetarim): Three crowns; ג' הקוין (Sheloshah HaKavin): Three lines; גור ארי' יהודה (Gur Aryeh Yehudah): A lion's cub is Judah; דוד ושלמה (David V'Shlomo): David and Solomon; דוד עבדי נשיא להם לעולם (David Avdi Nasi Lahem L'Olam): David My servant shall be prince to them forever; דוחה את חושך הגלות (Docheh Et Choshech HaGalut): Pushes away the darkness of exile; ה'תשל"ח (5738): Year 5738; האדם (HaAdam): The person; הגאולה (HaGeulah): The redemption; הגוף ונה"ב (HaGuf V'Nefesh HaBehemit): The body and animal soul; הגילוי (HaGilui): The revelation; הגלות (HaGalut): The exile; הגליות (HaGaluyot): The exiles; הדבר הזה עלינו (HaDavar HaZeh Aleinu): This matter is upon us; ההוה (HaHoveh): The present; ההפטורה (HaHaftarah): The Haftorah; הו"ע (Hu Inyan): This is the matter of; הודי' (Hoda'ah): Acknowledgment/praise; היו"ד דיהודה (HaYud DeYehudah): The Yud of Judah; הכנה (Hachanah): Preparation; המלכיות (HaMalchuyot): The kingdoms; המשך הכתובים (Hemshech HaKetuvim): Continuation of the verses; המשכה מלמעלמ"ט (Hamshachah MiLema'alah L'Matah): Drawing from above to below; הנחה (Hanachah): Transcription; הסתכלות (Histaklut): Contemplation; העולם עומד (HaOlam Omed): The world stands; העולם קטן (HaOlam Katan): The small world; העלאה מלמטלמ"ע (Ha'ala'ah MiLematah L'Ma'alah): Elevation from below to above; העלם (He'elem): Concealment; העלם והסתר (He'elem V'Hester): Concealment and hiding; הענינים הגשמיים (HaInyanim HaGashmiyim): Physical matters; הפסק (Hefsek): Interruption; הפעם אודה את הוי' (HaPa'am Odeh Et Hashem): This time I will praise God; הקב"ה (HaKadosh Baruch Hu): The Holy One Blessed be He; הקדמה (Hakdamah): Preparation; הקול קול יעקב (HaKol Kol Ya'akov): The voice is the voice of Jacob; השגה (Hasagah): Comprehension; השגחה פרטית (Hashgachah Pratit): Divine providence; השמרו לכם פן יפתה (Hishamru Lachem Pen Yifteh): Guard yourselves lest you be enticed; התאמתות (Hit'amtut): Verification; התגלות (Hitgalut): Revelation; התורה (HaTorah): The Torah; ואהבת את הוי' אלקיך (V'Ahavta Et Hashem Elokeicha): And you shall love the Lord your God; ואת מצוותי תשמרו (V'Et Mitzvotai Tishmeru): And My commandments you shall keep; והי' אם שמוע תשמעו (V'Hayah Im Shamo'a Tishme'u): And it will be if you surely listen; וחי בהם (V'Chai Bahem): And live by them; ויחי יעקב בארץ מצרים (Vayechi Ya'akov B'Eretz Mitzrayim): And Jacob lived in the land of Egypt; ונפלו אויביכם לפניכם (V'Naflu Oyveihem Lifneichem): And your enemies shall fall before you; ועבדי דוד מלך עליהם (V'Avdi David Melech Aleihem): And My servant David shall be king over them; וקם שבט מישראל (V'Kam Shevet MiYisrael): And a scepter shall rise from Israel; חיבור (Chibur): Connection; חילוקי הדינים (Chilukei HaDinim): Differences in laws; יבוא ויגאלנו (Yavo V'Yig'alenu): Will come and redeem us; ידי עשו (Yedei Esav): Hands of Esau; ידך בעורף אויבך (Yadcha B'Oref Oyveicha): Your hand on the nape of your enemies; יהודה אתה יודוך אחיך (Yehudah Atah Yoducha Acheicha): Judah, your brothers will praise you; יהפך לשמחה (Yehafech L'Simcha): Will be transformed to joy; יודוך אחיך (Yoducha Acheicha): Your brothers will praise you; יוליכנו קוממיות (Yolichenu Komemiyut): Will lead us upright; יום ג' (Yom Gimel): Third day; ילוה אישי אלי (Yilaveh Ishi Eilai): My husband will be joined to me; יראה (Yir'ah): Fear/awe; יתירה מזו (Yeteirah MiZo): More than this; כ"ק אדמו"ר הזקן (K"K Admor HaZaken): His holy honor the Alter Rebbe; כ"ق אדמו"ר הצ"צ (K"K Admor HaTzemach Tzedek): His holy honor the Tzemach Tzedek; כאו"א מישראל (Kol Echad M'Yisrael): Each one from Israel; כולא חד (Kula Chad): All is one; כי ראה (Ki Ra'ah): Because he saw; כי שמע (Ki Shama): Because he heard; ככה יעשה איוב כל הימים (Kachah Ya'aseh Iyov Kol HaYamim): Thus Job would do all the days; כללות נשמות ישראל (Klalut Nishmat Yisrael): General souls of Israel; כעבדא קמי' מרי' (K'Avda Kamei Marei): Like a servant before his master; כתר כהונה (Keter Kehunah): Crown of priesthood; כתר מלכות (Keter Malchut): Crown of kingship; כתר שם טוב (Keter Shem Tov): Crown of good name; כתר תורה (Keter Torah): Crown of Torah; לא יסור שבט מיהודה (Lo Yasur Shevet MiYehudah): The scepter shall not depart from Judah; לארצנו (L'Artzenu): To our land; להורות לפניו גשנה (L'Horot L'Fanav Goshnah): To direct him to Goshen; להתקין לו בית תלמוד (L'Hatkin Lo Beit Talmud): To establish for him a house of study; לוי (Levi): Levi; לעורר (L'Orer): To awaken; מהותו האמיתי (Mahuto HaAmiti): His true essence; מהכח אל הפועל (MiHaKo'ach El HaPo'el): From potential to actual; מוסיף והולך מוסיף ואור (Mosif V'Holech Mosif V'Or): Adding and continuing to add light; מזרעם (MiZar'am): From their seed; מחשבה דיבור ומעשה (Machshavah Dibur U'Ma'aseh): Thought, speech, and action; מלך המשיח (Melech HaMashiach): King Messiah; מסייעים (Mesay'im): Assist; מצרים (Mitzrayim): Egypt; מרז"ל (Maamar Razal): Our sages of blessed memory; משיח צדקנו (Mashiach Tzidkenu): Our righteous Messiah; מתוך הרחבה (MiToch Harchavah): From abundance; נכדו (Nichdo): His grandson; נפש האלקית (Nefesh HaElokis): Divine soul; נקראים על שם יהודה (Nikra'im Al Shem Yehudah): Called by the name of Judah; נקראת ע"ש (Nikre'et Al Shem): Called by the name of; סיבת החסד (Sibat HaChesed): Cause of kindness; סיום זמן הגלות (Siyum Zman HaGalut): End of the time of exile; עבודת ה' (Avodat Hashem): Service of God; עה"פ (Al HaPasuk): On the verse; עולה על גביהן (Oleh Al Gaveihen): Rises above them; עשרה בטבת (Asarah B'Tevet): Tenth of Tevet; פ' בחוקותי (Parshat Bechukotai): Torah portion Bechukotai; פ' ויחי (Parshat Vayechi): Torah portion Vayechi; פנימיות (Pnimiyut): Inwardness; פנימיותה (Pnimiyutah): Its inner essence; פעולתה (Pe'ulatah): Its action; פרשה ראשונה דק"ש (Parashah Rishonah DeKriat Shema): First paragraph of Shema; פרשה שני' דק"ש (Parashah Sheniyah DeKriat Shema): Second paragraph of Shema; ק"ש (Kriat Shema): Recitation of Shema; קו הגמ"ח (Kav HaGemilut Chasadim): Line of kindness; קו העבודה (Kav HaAvodah): Line of service; קו השמאל (Kav HaSmol): Left line; קו התורה (Kav HaTorah): Line of Torah; קיום מצוותי' (Kiyum Mitzvotav): Fulfillment of His commandments; קשר (Kesher): Connection; ראובן (Reuven): Reuben; ראי' (Re'iyah): Sight/vision; ראי' חושית (Re'iyah Chushit): Physical sight; ריחוק (Richuk): Distance; ריש פרשתנו (Reish Parshatenu): Beginning of our Torah portion; שבת העבר (Shabbat Ha'Avar): Last Shabbat; שואת יהודה (Sho'at Yehudah): Judah's cry; שולטות (Sholtot): Rule; שלח לפניו (Shalach L'Fanav): He sent before him; שמו"ע (Shemoneh Esreh): Eighteen benedictions; שמיני' מתברכין כולהו יומין (Shmeinei Mitbarchin Kulhu Yomin): From it all days are blessed; שמיעה (Shemi'ah): Hearing; שמעון (Shimon): Simeon; תו"א (Tora Or): Torah Or; תורה עבודה וגמ"ח (Torah Avodah V'Gemilut Chasadim): Torah, service, and acts of kindness; תורת חיים (Torat Chayim): Torah of life; תמידות (Temidut): Constancy; תפול עליהם אימתה ופחד (Tipol Aleihem Eimatah VaFachad): Terror and dread will fall upon them; תפלה (Tefilah): Prayer; תפלת העמידה (Tefilat HaAmidah): Standing prayer;