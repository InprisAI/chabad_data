בס"ד. אור לי"ג תשרי, הילולא דאדמו"ר מהר"ש נ"ע, ה'תשמ"אבסוכות תשבו שבעת ימים גו' למען ידעו דורותיכם כי בסוכות הושבתי את בני ישראל בהוציאי אותם מארץ מצרים1. הנה פסוק זה מביא רבינו הזקן בשו"ע ריש הלכות סוכה2 ומדייק בלשונו הזהב (דבסוכות הושבתי גו') הם היו ענני כבודו שהקיפם בהם לצל כו'3 ודוגמא לזה צונו לעשות סוכות העשויות לצל. ומבאר אדמו"ר מהר"ש בעל ההילולא בהמאמרים דחג הסוכות שנאמרו לפני מאה שנה4, דסכך הסוכה נעשה מענן הקטורת דיוהכ"פ5, דענן הוא כמו צל. אלא שביום הכפורים הוא בהעלם עדיין (בכסא6), ובא בגילוי ליום חגינו5, בחג הסוכות7. והנה בסוכה צ"ל צלתה מרובה מחמתה8, היינו שבסוכה יש גם חמתה9, אלא שצלתה צ"ל מרובה מחמתה. ועד"ז ביוהכ"פ יש גם הענין דחמתה, אלא שעיקר העבודה דיוהכ"פ הוא ענין הצל. דהנה ב' הענינים דחמתה וצלתה בהעבודות בביהמ"ק, ועד"ז בתפלות שבמקום קרבנות תקנום10, הם עבודת הקרבנות ועבודת הקטורת11. דבקרבנות כתיב12 לחמי לאשי גו', ואשי, אש שבאה מן ההדיוט וגם אש שירד מן השמים13, הו"ע החום, חמתה. ועבודת הקטורת, שעיקרה הוא הענן, הו"ע צלתה כנ"ל. וזהו מה שביוהכ"פ יש הענין דחמתה, שהרי גם אז יש עבודת הקרבנות. אלא שעיקר העבודה דיוהכ"פ היא העבודה דקטורת, בחי' צל, ומזה נמשך גם בסוכות, ליום חגינו, שצ"ל צלתה מרובה מחמתה.ב) וביאור ההפרש בין קרבנות לקטורת, יובן משמם אשר יקראו להם בלשון הקודש [כתורת הבעש"ט הידועה14]. הנה קרבן הוא מלשון קירוב15, וכמו שמבאר כ"ק מו"ח אדמו"ר בדרושי ההילולא שלו16 שקרבנות הו"ע קירוב הכחות והחושים, ורזא דקורבנא עולה עד רזא דא"ס17. וקטורת הוא לשון קשר [כי כל קשר שבפסוק מתורגם בלשון קטר18], דלא רק שהוא מקורב לאלקות, ומקורב בתכלית הקירוב, אלא שהוא גם מקושר עם אלקות, ומקושר בתכלית. וההפרש בין קירוב (קרבנות) והתקשרות (קטורת) הוא, דכאשר הוא מקורב לאלקות גם כשהוא מקורב בתכלית הקירוב, הוא בבחי' מציאות עדיין. וזהו שבקרבנות כתיב לחמי לאשי [והעבודה דקרבנות הו"ע חמתה, כנ"ל], כי העבודה דקרבנות היא בדרך כלל עבודה שע"פ טעם ודעת19, וגם זה שנמשך מלמעלה ע"י עבודה זו, נחת רוח לפני שאמרתי ונעשה רצוני20, שייך לטעם ודעת, והאהבה שע"פ טעם ודעת היא בבחי' מורגש21, ולכן שייך בה בחי' חום, ותוקפו שלהובא22 דרחימותא10. משא"כ העבודה דקטורת היא בדרך כלל העבודה ברעותא דלבא שלמעלה מטעם ודעת23, שבבחי' זו אין שייך ענין המורגש. וזהו שקטורת הוא לשון קשר, שהוא ההתקשרות והדביקות באוא"ס ב"ה בלי שום הרגש10, שאינו שום מציאות לעצמו וכל מציאותו הוא רק מה שהוא מקושר עמו, עד שנעשים כולא חד. ובלשון הידוע24 בחד קטירא אתקטרנא בי' בקוב"ה בי' אחידא [דהגם שממשיך גם בי' להיטא, הרי מכיון שבי' להיטא (שם) הוא לאחרי בי' אחידא אין בזה הרגש], דענין בי' אחידא הוא שנעשה חד ממש עם אור אין סוף.וזהו גם שהקרבנות היו מקריבים על מזבח החיצון, והקטורת הי' על מזבח הפנימי25. דהנה ידוע שב' מזבחות אלה בנפש האדם הם חיצוניות הלב ופנימיות הלב, כמבואר בלקו"ת26 ובארוכה בדרושי כ"ק אדמו"ר הצ"צ27. ולכן עבודת הקרבנות היא במזבח החיצון, כי העבודה שבבחינת התלהבות היא בחיצוניות הלב. וגם לפי שבחיצוניות הלב שייך ענין הבירורים, היינו שיש עדיין מציאות שצריך לבררו ולהעלותו לקדושה. משא"כ פנימיות הלב היא למעלה מענין הבירורים, והעבודה דפנימיות הלב היא האהבה וההתקשרות שמצד עצם הנשמה שלמעלה מטעם ודעת28.ג) והנה החילוק שבין עבודת הקרבנות להעבודה דקטורת היא גם בנוגע להדברים המתבררים על ידם. דקרבנות הם מדברים המותרים דוקא29, וכמו כל הענינים דתומ"צ שלא הוכשר למלאכת שמים אלא טהורים ומותרים בפיך30. משא"כ בסממני הקטורת היו גם דברים טמאים, וכמו המור שהיא דם של חי' ידוע31. וגם32 בקטורת צ"ל י"א סממנים דוקא (ועד שאם חיסר אחד מכל סממני' חייב מיתה33, היפך הענין דקטורת34), דמספר י"א הוא בסט"א. דהנה ידוע דבקדושה הוא מספר עשר כמאמר35 עשר ולא תשע עשר ולא אחד עשר, ומספר י"א הוא בסט"א, י"א כתרין דמסאבותא36. והענין הוא, דהנה כתיב37 ואתה מחי' את כולם, אל תקרי מחי' אלא מהוה38, שכל הנבראים שבעולם חיותם וגם עצם מציאותם היא מאוא"ס, ומצד עצמם אינם שום מציאות כלל. וכמו שמבאר בעל ההילולא בד"ה מי כמוכה באלים הוי' מי כמוך נאדר בקודש39 (שהי' אומרו פעם בשתים או בשלש שנים כדי לטהר את אויר העולם40), דהגם שהעולם הוא מציאות ולא אחיזת עינים, מ"מ לית בר מינך41, לפי שעיקר ואמיתית מציאותו של כל דבר הוא הכח האלקי המהוה אותו. דמזה מובן, שגם הסט"א וגקה"ט הכרח לומר שנמשך להם חיות מאוא"ס, דאל"כ לא היו שום מציאות כלל. אלא שהחיות המחי' אותם הוא בבחי' מקיף עליהם מלמעלה. [דהגם שיש ניצוץ דקדושה גם בפנימיותם, הרי ניצוץ זה הוא בבחי' גלות בתוכם (ועד שגם הניצוץ עצמו נעשה כמו רע כמו שמבאר אדמו"ר (מהורש"ב) נ"ע בד"ה פדה בשלום נפשי42), וזה שהם חיים וקיימים הוא מהחיות דקדושה שבבחי' מקיף עליהם מלמעלה43]. וזהו שבקדושה הוא מספר עשר ובסט"א מספר י"א. דהנה כל דבר שבעולם הוא מורכב מעשר ענינים כמ"ש בפרדס44, ולכן בקדושה הוא מספר עשר, לפי שהחיות מתאחד עם הדבר שמחי' אותו ואינו נמנה בפ"ע. משא"כ בקליפות וסט"א שהחיות הוא בבחי' מקיף עליהם מלמעלה לכן החיות נמנה בפ"ע45. וזהו שבקטורת צ"ל י"א סממנים דוקא, כי ע"י העבודה דקטורת, גם הסט"א שהיא במספר י"א נהפכת לקדושה. ויש לומר, דחילוק זה שבין עבודת הקרבנות לעבודת הקטורת בנוגע להדברים המתבררים על ידם הוא מצד החילוק שביניהם בהאדם העובד, שהעבודה דקרבנות היא בחיצוניות הלב והעבודה דקטורת היא בפנימיות הלב. והענין הוא, שכאשר העבודה היא במדידה והגבלה והאדם העובד הוא בבחי' מציאות עדיין, צ"ל זהירות שלא תהי' בעבודתו שום נגיעה, ועאכו"כ שלא תהי' נגיעה מענינים השייכים להמציאות שלו. משא"כ כשהעבודה היא למעלה ממדידה והגבלה הנה ע"י עבודה זו, גם הרע נהפך לטוב46, כמו בתשובה שהזדונות נעשות לא רק כשגגות אלא כזכיות47 [ועד שנעשים לא רק כזכיות (בכ"ף הדמיון) אלא זכיות ממש48], כמבואר בארוכה בתו"א49.וזהו גם הקישור והשייכות דעבודת הקטורת ליוהכ"פ, כי התשובה דיוהכ"פ היא עצם ענין התשובה (תשובה עילאה)50, וכללות העבודה דעשרת ימי תשובה [ומכ"ש דיוהכ"פ51] היא בבחי' יחידה, וכידוע תורת אדמו"ר הזקן52 בפירוש מאמר רז"ל53 כאן ביחיד שהעבודה דעשי"ת היא בבחי' יחידה, ומכיון שכנגד בחי' יחידה לא יש בלעו"ז, בבואה דבבואה לית להו54, לכן ע"י העבודה והתשובה דיוהכ"פ גם הזדונות נהפכים לזכיות.ד) וזהו בסוכות תשבו גו' למען ידעו דורותיכם כי בסוכות הושבתי גו', דידיעה זו היא (לא רק ענין בכוונת המצוה, אלא גם) חלק בקיום המצוה55 (כדמוכח גם מלשון אדמו"ר הזקן בשלחנו56). דהנה סכך הסוכה נעשה (כנ"ל) מענן הקטורת דיוהכ"פ [והשייכות דסוכה לענן הקטורת היא הן מצד זה שהסוכה היא עשוי' לצל וענן הוא כמו צל (כנ"ל), וגם מצד זה שבסוכות הושבתי הם ענני הכבוד], דענין ענן הקטורת דיוהכ"פ הוא בחי' המקיף שלמעלה מטעם ודעת, ובחג הסוכות צריך להמשיך מקיף זה בפנימיות, בסוכות תשבו, וההמשכה בפנימיות היא ע"י הדעת דוקא, כמבואר בארוכה בהמשך וככה של בעל ההילולא57. ובפרט ע"י נטילת ד' מינים, שמורים על ענין האחדות58, שעי"ז נמשך הדעת (גם בבחי' נוקבא59) למטה יותר, בפנימיותו של כאו"א מישראל60.ה) וביאור הענין בעומק יותר יובן ע"פ מה שמבאר בעל ההילולא בהמשך המאמרים הנ"ל61 בענין ירידת הנשמה בגוף, ועד"ז בענין ירידת המצוות והתלבשותם בדברים גשמיים [וכמו במצות הקרבנות שצריך להקריב בהמה גשמית דוקא, וכן הקטורת היא מי"א סממנים גשמיים דוקא, וכן סכך הסוכה (שהוא דוגמת ענין הקטורת) הוא מדבר גשמי מפסולת גורן ויקב62, ועד"ז הוא בשאר המצוות], שהיא ירידה צורך עלי'. דשרש הנשמה היא מבחי' התיקון, ושרש הגוף ונה"ב, וכן שרש הדברים הגשמיים שבהם נתלבשו המצוות, הוא בבחי' התוהו שקדם לתיקון. וע"י שהנשמה יורדת למטה ומתלבשת בגוף ונה"ב ועוסקת בתומ"צ שנתלבשו בדברים גשמיים, עי"ז היא מבררת את הניצוצות דתוהו שנפלו למטה בהגוף ונה"ב ובדברים הגשמיים (שהמצוות מלובשות בהם) ומעלה אותם לשרשם, ועי"ז נמשך להם האורות דתוהו שלמעלה מהאורות דתיקון, כידוע שהאורות דתיקון הם אורות מועטים ובתוהו היו אורות מרובים63. ובפרט לפי המבואר שם64 שריבוי האור דתוהו הוא לא רק ריבוי בכמות (היינו שהוא באותו הסוג של האורות דתיקון ורק שהוא בריבוי גדול מאד), כי אם, שהאורות דתוהו הם בסוג אחר לגמרי. ובמכ"ש מזה שאמרו רז"ל65 על אור שנברא ביום הראשון שהי' אדם מביט בו מסוף העולם ועד סופו, שביאור הלשון מסוף העולם ועד סופו (אף שלכאורה הי' צ"ל מתחלת העולם ועד סופו) הוא דכללות כל העולמות נחלקים לב' בחינות, עלמא דאתכסיא ועלמא דאתגליא, והכוונה במסוף העולם ועד סופו היא מסוף העולם דעלמא דאתגליא מלמעלמ"ט ועד סופו דעלמא דאתכסיא מלמטלמ"ע, דמזה מובן שענין הריבוי דאור זה (אור שנברא ביום הראשון) לגבי האור דשאר הימים הוא לא רק ריבוי בכמות אלא שהוא ריבוי שאינו בערך כלל. וכל זה הוא בעולם התיקון גופא [שהרי גם אור שנברא ביום ראשון הוא מבחי' התיקון], שכללות האורות דתיקון הם אורות מועטים. ומזה מובן במכ"ש בענין ריבוי האור שהי' בבחי' התוהו, שנוסף על הריבוי בכמות, הי' (וזהו עיקר מעלתו) אור נבדל בערך לגמרי מהאור דתיקון. וע"י שהנשמה, ששרשה מבחי' התיקון, מבררת ומתקנת את הניצוצות שנפלו למטה בדברים הגשמיים, עי"ז נמשכים האורות מרובים דתוהו בכלים מרובים דתיקון.וזהו שירידת הנשמה בגוף היא ירידה צורך עלי', דשרש הנשמה הוא (כנ"ל) בבחי' התיקון [אלא שבתיקון גופא היא בבחי' הכי עליונה, דישראל עלו במחשבה66], וע"י שיורדת מאיגרא67 רמה לבירא עמיקתא ומבררת את הניצוצות שנפלו למטה מטה (לבירא עמיקתא), דזה גופא שנפלו למטה מטה ביותר הוא מצד זה ששרשם הוא למעלה מעלה ביותר68, עי"ז נעשה בה תוספת עילוי למעלה יותר מכמו שהיתה קודם ירידתה69. וכידוע תורת האריז"ל עה"פ כי לא על הלחם לבדו יחי' האדם כי על כל מוצא פי הוי' יחי' האדם70, דזה שהלחם מחי' את האדם (אף שהלחם הוא צומח והאדם הוא מדבר) הוא לא מצד הלחם לבדו, כי אם, מצד מוצא פי הוי' שבהלחם, היינו מהמאמר71 תדשא הארץ דשא. וזה שהאדם צריך להמוצא פי הוי' שבהלחם דוקא (אף שגם באדם מלובש דבר הוי' מהמאמר72 נעשה אדם) הוא לפי שמוצא פי הוי' שבהלחם הוא מבחי' התוהו, ולכן על ידו דוקא יחי' האדם שמבחי' התיקון. וכמו שהוא בלחם, עד"ז הוא בכל עניני האדם [דלחם כולל כל עניני אכילה ושתי'73 וגם כל צרכי האדם74], כולל גם עבודת האדם בתומ"צ, שע"י שהאדם מברר את הדברים הגשמיים [ע"י שעושה אותם לשם שמים75, ועאכו"כ ע"י קיום המצוות בדברים הגשמיים עצמם], הנה על מוצא פי הוי' שבדברים הגשמיים יחי' האדם, שמתוסף עילוי בנשמת האדם למעלה יותר מכמו שהיתה קודם ירידתה. ומכיון שהאור דתוהו הוא נבדל בערך לגמרי (כנ"ל), לכן גם העילוי שמתוסף בהנשמה הוא עילוי שלא בערך כלל76.ו) ועפ"ז יובן בעומק יותר גודל העילוי דעבודת הקטורת על עבודת הקרבנות, כי ע"י העבודה דקטורת מתבררים גם הניצוצות שנפלו בגקה"ט, ועד שגם זדונות נעשות כזכיות, ומכיון שכל שנפל למטה מטה ביותר מורה ששרשו הוא למעלה מעלה ביותר, הרי מובן77 שניצוצות אלו (שנפלו בגקה"ט ובפרט בזדונות) הם מלמעלה יותר גם מהניצוצות ודברים הגשמיים (המותרים) שמתבררים ע"י עבודת הקרבנות. והיינו שבתוהו גופא הם בבחי' נעלית יותר. דזהו שאמרו רז"ל78 במקום שבעלי תשובה עומדין אין צדיקים גמורין יכולים לעמוד בו, לפי שבעלי תשובה מבררים מגקה"ט וצדיקים גמורים מבררים רק מנוגה79. וזהו גם שהגילויים דלע"ל תלויים (בעיקר) במעשינו ועבודתנו במשך זמן הגלות80 דוקא [ובזמן הגלות גופא בהזמן דעקבתא דמשיחא], כי עיקר הענין די"א כתרין דמסאבותא הוא בזמן הגלות [ובפרט בעקבתא דמשיחא], ולכן ע"י מעשינו ועבודתנו בזמן הגלות ממשיכים אור בלתי מוגבל, אלה תולדות פרץ81 תולדות מלא82, שהוא נעלה יותר גם מתולדות מלא שהי' בעת הבריאה83 (אלה תולדות השמים והארץ בהבראם84), שעולם על מילואו נברא85.וזהו גם מעלת הקטורת דיוהכ"פ על הקטורת דכל השנה, כי הקטורת דיוהכ"פ הו"ע התשובה שזדונות נעשות כזכיות86 [כי העבודה דיוהכ"פ היא בבחינת יחידה שבנפש, והיינו דבעשי"ת גופא (כאן ליחיד) הנה עיקר הגילוי (והעבודה) דבחינת יחידה הוא ביום הכפורים אחת בשנה87, וזה שזדונות נעשות לזכיות ממש הוא על ידי העבודה דבחי' יחידה], וענין זה [שזדונות נהפכים לזכיות] מגיע בבחי' פנימיות עתיק85. וגם ענין זה שייך ליוהכ"פ, כידוע88 דביוהכ"פ הוא עליית המלכות בבחי' עתיק. וזה נעשה גם הכנה והקדמה להגילוי דלע"ל [שיהי' ג"כ ע"י עבודת התשובה דוקא, כמאמר89 משיח אתא לאתבא צדיקייא בתיובתא], שאז יהי' הגילוי דפנימיות עתיק90.ז) והנה כל העילויים הנ"ל שנעשים בהנשמה ע"י העבודה בעוה"ז דוקא, ובעוה"ז גופא במשך זמן הגלות, היו בה גם לפני ירידתה. וכמובן מתורת הרב המגיד91 בפירוש מאמר רז"ל65 ישראל עלו במחשבה, שהוא כמשל הבן שצורתו חקוקה במחשבת האב, ומכיון שאצל השי"ת העבר והעתיד אחד לכן גם קודם שנבראו ישראל הי' נחקק צורתם במחשבה. דמזה מובן, שגם העילוי שנעשה בהנשמה ע"י ירידתה מאיגרא רמה לבירא עמיקתא ועבודתה שם בבחי' עומק ופנימיות הלב, ובזה גופא בדרגא הכי נעלית (עצמות נקודת הלב)92, שעי"ז היא מתעלית למעלה יותר מכפי שהיתה בשרשה בבחי' האלקים אשר נתנה93, גם צורה זו (של הבן, כמו שהוא בתכלית השלימות) היתה חקוקה במחשבתו ית'. אלא שזהו בכח, ובכדי שיהי' עילוי זה בפועל94, הנה זה נעשה ע"י ירידתה למטה ועבודתה בפועל בלימוד התורה ובקיום המצוות, ובפרט ע"י העבודה דקטורת דיוהכ"פ שהיא עבודת התשובה, וע"י הישיבה בסוכה ונטילת ד' מינים שעי"ז נעשה המשכת וגילוי המקיף דענן הקטורת דיוהכ"פ. ועד"ז בהימים שבין יוהכ"פ לסוכות, דזה עוסק בסוכתו וזה בלולבו95. דזהו הטעם של זה שיום א' דסוכות הוא ראשון לחשבון עונות96, לפי שבמשך ד' ימים אלו כל ישראל עסוקים (רק) במצוות, ובמילא אין שייך שיעשו איזה דבר בלתי רצוי. ומובן, דכאשר ד' ימים אלו הם כדבעי הנה גם לאחרי שמתחיל החשבון, הוא באופן אחר לגמרי, וע"ד הידוע בענין מה שגם צדיקים גמורים אומרים על חטא97, חטא מלשון חסרון98, בדקות דדקות. ומ"ש ראשון לחשבון עונות הכוונה בזה היא לא לעונות כפשוטם (כולל גם מי שיש בידו למחות ולא מיחה99) אלא לעונות מלשון עיוות ועיקום, ועד שגם זה אינו שייך, ועיוות ועיקום הוא בתכלית הדקות, וכמו שנתבאר לעיל100 בפירוש הכתוב101 כי כשלת בעונך. ועי"ז, הנה גם הקטורת דיוהכ"פ, שענינה הוא תשובה דזדונות נהפכים לזכיות, הוא ג"כ על עונות (וזדונות) שבתכלית הדקות. ולאחרי יוהכ"פ ממשיכים בחי' המקיף דענן הקטורת בהענינים דסוכה ולולב כמו שהם דברי הרשות עדיין וישראל מכינים ומכשירים אותם למצוה, ובפרט לאחרי שמקיימים בהם מצות ישיבה בסוכה ונטילת ד' מינים בחג הסוכות זמן שמחתנו, ונמשך שמחה על כל השנה כולה102, שמחה תמידית103, שעובדים את ה' בתמידות בשמחה ובטוב לבב104, וזה נעשה הכנה קרובה לשמחת עולם על ראשם105 שתהי' בגאולה האמיתית והשלימה ע"י משיח צדקנו, יבוא ויגאלנו ויוליכנו קוממיות לארצנו, במהרה בימינו ממש.

=== FOOTNOTES ===

* ) יצא לאור בקונטרס חג הסוכות – תשמ"ח, "לקראת חג הסוכות .. י"ג תשרי שנת תשמ"ח".1) אמור כג, מב-מג.2) סי' תרכה.3) ראה סוכה יא, סע"ב. תו"כ עה"פ אמור שם, מג. תיב"ע, ת"א ופרש"י עה"פ אמור שם. וראה גם מכילתא עה"פ בא יב, לז. בשלח יג, כ. תנחומא עה"פ בא שם (סי' ט). ועוד.4) משנת אמירת מאמר זה (תשמ"א), בד"ה סוכה שחמתה כו' תרמ"א. וראה גם מאמר דפ' וירא תרמ"א (נדפס בהמשך יונתי תר"ם ע' נד ואילך) ס"ע נו.5) ראה גם עט"ר שער יוהכ"פ פ"ב (כח, א). שם לו, סע"א ואילך. מאמרי אדמו"ר האמצעי דברים ח"ג ע' א'קלד. שם ע' א'קמ. אוה"ת סוכות ע' א'תשכב ואילך. המשך וככה תרל"ז פפ"ד (ע' קלז). ד"ה והוא כחתן תרנ"ז פי"א ואילך (סה"מ תרנ"ז ע' קסב ואילך). ועוד.6) לשון הכתוב – תהלים פא, ד.בתהלים שם: בכסה (בה"א), אבל כ"ה (בכסא, באל"ף) בלקו"ת, סידור, ומאמרי אדמו"ר האמצעי שבהערה הבאה (ובכ"מ בדא"ח). וכ"ה בביצה טז, א. שאילתות פ' בא שאילתא מו. וראה אוה"ת לתהלים (יהל אור) עה"פ (ע' רפה ואילך).7) ראה ד"ה תקעו בלקו"ת דרושים לר"ה נד, סע"ג ואילך; סידור (עם דא"ח) שער ר"ה רלה, ב; עט"ר דרוש לעשי"ת נז, א; מאמרי אדמו"ר האמצעי שם ע' א'ה ואילך. ובכ"מ.8) סוכה כב, א. רמב"ם הל' סוכה פ"ה הי"ט. טושו"ע (ודאדה"ז) או"ח הל' סוכה סתרל"א.9) ראה ב"ח וב"י לטור שם (ד"ה וצריך). שו"ע אדה"ז שם ס"ה, מט"ז שם סק"ב.10) ראה ברכות כו, ב. זח"ב כ, ב.11) מאמר דפ' וירא הנ"ל ס"ע נו.12) פינחס כח, ב.13) ראה עירובין סג, א. יומא כא, ב. תו"כ (הובא בפרש"י) עה"פ ויקרא א, ז. רמב"ם הל' תמידין ומוספין רפ"ב. וראה לקו"ת דרושים לסוכות ד"ה ושאבתם הא' (עח, סע"ג ואילך).14) שעהיוה"א בתחלתו.15) ראה ספר הבהיר סי' מו (קט). הובא ברקאנטי עה"פ בראשית ד, ג (טז, א). תצוה כט, יח (טו, א). ובשל"ה ריא, ב. וראה זח"ג ה, רע"א (הובא בשל"ה שם). וראה פע"ח שער א (שער התפלה) פ"ה. בחיי עה"פ ויקרא א, ט. רמב"ן עה"פ שם בסופו.16) ד"ה באתי לגני ה'שי"ת פ"ב (סה"מ ה'שי"ת ע' 113). וראה גם ד"ה טעמה ה'תש"ט פ"ב (סה"מ ה'תש"ט ע' 29 (השני)).17) ראה זהר ח"ב רלט, א. ח"ג כו, ב. הובא בהמשך באתי לגני הנ"ל פי"ח (סה"מ שם ס"ע 153). ד"ה טעמה הנ"ל רפ"ד (סה"מ שם ע' 31 (השני)).18) אוה"ת תולדות קנב, סע"א. מאמר דפ' וירא הנ"ל שם.19) המשך תער"ב ח"א פ' ריב. שם פ' ריח (ע' תכט ואילך. שם ע' תמא).20) פרש"י עה"פ ויקרא א, ט. ספרי (הובא בפרש"י) עה"פ פינחס כח, ח.21) המשך תער"ב הנ"ל פ' ריז (ע' תלט).22) ראה זח"ג פד, א.23) המשך תער"ב הנ"ל פ' ריב. שם פ' רכא (ע' תכט ואילך. שם ס"ע תמו ואילך).24) לשון זה (בחד קטירא .. בי' להיטא) הובא בכ"מ בדא"ח, ולע"ע מצאתיו באדרא זוטא (זח"ג רפח, א): פתח ר"ש ואמר כו' בחד קטירא אתקטרנא בי' בקוב"ה כו'. ושם (רצב, א): נשמתי בי' אחידא בי' להיטא.וראה המשך יונתי שם. המשך תער"ב הנ"ל פ' ריב.25) ראה גם המשך יונתי שם ע' נז.26) דרושים לסוכות עח, ד.27) אוה"ת ויקהל ע' ב'רה ואילך (וראה גם סה"מ תקס"ד ע' סו ואילך). סהמ"צ להצ"צ מצות בנין מקדש פ"ב (דרמ"צ פז, א). וראה גם המשך תער"ב הנ"ל שם.28) ראה בכ"ז – אוה"ת שם. דרמ"צ שם (פו, ב ואילך). המשך תער"ב שם.29) ראה מנחות ה, ב ואילך. רמב"ם הל' איסורי המזבח פ"ב ה"י. פ"ה ה"ט.30) ראה שבת כח, א. תניא רפל"ז.31) רמב"ם הל' כלי המקדש פ"א ה"ג. וראה מאמרי אדמו"ר האמצעי דברים ח"ג ע' א'קלו. וש"נ.32) בהבא להלן ראה גם מאמרי אדמו"ר האמצעי שם ע' א'קלד ואילך.33) כריתות ו, א. ירושלמי יומא פ"א ה"ה. פ"ד ה"ה. רמב"ם הל' כלי המקדש פ"ב ה"ח.34) ראה פרש"י עה"פ קרח יז, יג.35) ספר יצירה פ"א מ"ד. וראה זח"ב קפז, ב. פרדס שער א (שער עשר ולא תשע) פ"ו.36) ראה ע"ח שער יא (שער המלכים) פ"י. פע"ח שער ו (שער הקדישים) פ"ד. וראה בהנסמן להלן בהערה 45.37) נחמי' ט, ו.38) שעהיוה"א פ"ב. וראה פרדס שער ו (שער סדר עמידתן) פ"ח. ר"ח שער הקדושה ספ"ז. של"ה מח, ב. ע, א.39) תרכ"ט. נדפס בסה"מ תרכ"ט ע' קמג ואילך. – ראה שם ע' קמח-קמט.40) "היום יום" כ"ח תמוז. הוספות לסה"מ תרנ"ט ע' רכב. אגרות-קודש לכ"ק אדמו"ר מהוריי"צ נ"ע כרך ו ע' רסז.41) תרגום אונקלוס עה"פ (בשלח טו, יא).42) דשנת תרע"ה (בהמשך תער"ב ח"ב ריש ע' תשע). וראה גם סה"מ עת"ר ריש ע' קג.43) ראה המשך תער"ב ח"א ר"פ רי (ע' תכד). וראה גם תו"א תולדות כ, רע"ג.44) שער ב (שער טעם האצילות).45) ראה בכ"ז – תו"א שם, סע"ב ואילך. ובהגהות הצ"צ לשם (אוה"ת תולדות קנב, א ואילך). מאמרי אדמו"ר האמצעי שם ע' א'קלז. וש"נ. המשך יונתי הנ"ל ס"ע נד ואילך. המשך תער"ב הנ"ל פ' רי ואילך.46) ראה תו"א שבהערה 49.47) יומא פו, ב.48) ראה לקו"ש חי"ז ע' 183 ואילך ובהערות 15, 48 שם.49) מג"א צט, א.50) ראה ברכת ערב יוהכ"פ אחרי תפלת מנחה ה'תשמ"ז ס"ג [התוועדויות תשמ"ז ח"א ע' 115]. וש"נ.51) ראה ברכת עריוכ"פ הנ"ל ס"ב [שם ע' 113 ואילך]. וש"נ.52) לקו"ת תבוא מג, סע"ד. וראה גם חנה אריאל האזינו מד, ב.53) ר"ה יח, א. יבמות מט, ב. קה, א.54) גיטין סו, א. לקו"ת תצא לז, ג. מאמרי אדמו"ר האמצעי דברים ח"ב ס"ע תקמב ואילך.55) ב"ח או"ח ריש הל' סוכה (ר"ס תרכה). וכ"ה גם בב"ח או"ח ס"ח (ד"ה ונקראים ציצית).56) או"ח ריש הל' סוכה שם.57) תרל"ז – פפ"ד ואילך.58) סידור (עם דא"ח) שער הלולב רסא, ג ואילך. שם רסד, ד ואילך. המשך וככה הנ"ל פפ"ז. וראה ד"ה וחג האסיף תשמ"ג ס"ב ואילך (לקמן ע' קעג ואילך). וש"נ.59) ראה פע"ח שער כט (שער הלולב וד' מיניו) פ"א-ג. שער הכוונות דרושי חג הסוכות דרוש ה. מ"ח מס' ימי מצוה וסוכה פ"ה מ"ג. – הובא ונתבאר בסידור שם רסג, סע"ג ואילך. המשך וככה הנ"ל פפ"ד ואילך. ד"ה וחג האסיף הנ"ל ספ"ו (לקמן ע' קעו). וש"נ.60) ראה המשך וככה הנ"ל פצ"ח (ע' קנט).61) המשך יונתי הנ"ל פי"ב ואילך (ע' יז ואילך).62) סוכה יב, רע"א. שו"ע אדה"ז או"ח הל' סוכה ר"ס תרכט.63) ראה ע"ח שער י (שער התיקון) פ"ה. שער יא (שער המלכים) פ"א-ב.64) בהמאמר דשמיני עצרת (ע' מח). וראה גם שם פ"ז (ס"ע ט).65) חגיגה יב, א. ירושלמי ברכות פ"ח ה"ה. ב"ר פי"א, ב. פי"ב, ו. ועוד.66) ב"ר פ"א, ד.67) ע"פ ל' חז"ל – חגיגה ה, ב.68) ראה גם ד"ה נתת ליראיך ה'תשל"ו ס"ז (לקמן ח"ד ע' נד). וש"נ.69) ראה ד"ה הנ"ל ס"ו (לקמן ח"ד ע' נג).70) עקב ח, ג. ל"ת וס' הליקוטים להאריז"ל עה"פ. וראה תו"א בשלח סה, ד ואילך. לקו"ת צו יג, ב ואילך. אוה"ת שלח כרך ו ע' א'תשע ואילך. וש"נ. ד"ה נתת ליראיך שבהערה 68. וש"נ.71) בראשית א, יא.72) בראשית שם, כו.73) ראה פרש"י עה"פ ויצא לא, נד. ויקרא ג, יא. וראה גם שו"ע אדה"ז או"ח סקפ"ח ס"י.74) ראה סנהדרין לח, א ובפרש"י שם ד"ה שיכנס לסעודה מיד.75) ראה אבות פ"ב מי"ב. רמב"ם הל' דעות ספ"ג. טושו"ע או"ח סרל"א.76) ראה המשך יונתי הנ"ל ספ"ז.77) וראה גם ד"ה נתת ליראיך הנ"ל ס"ח (לקמן ח"ד ע' נה).78) רמב"ם הל' תשובה פ"ז ה"ד, מברכות לד, ב.79) דרמ"צ קפו, סע"א.80) תניא רפל"ז.81) רות ד, יח.82) ב"ר פי"ב, ו. שמו"ר פ"ל, ג.83) ב"ר ושמו"ר שם.84) בראשית ב, ד.85) ראה ב"ר פי"ד, ז. פי"ג, ג.86) המשך תער"ב ח"א פ' רכב (ע' תמח ואילך).87) ס"פ תצוה. אחרי טז, לד. וראה תוד"ה עד אחת – מנחות יח, א.88) פע"ח שער כז (שער יוה"כ) ספ"א. שם פ"ה. לקו"ת אחרי כח, ב. דרושים לש"ש סה, ריש ע"ד. מאמרי אדמו"ר האמצעי דברים ח"ג ע' א'קה. וש"נ.89) הובא בלקו"ת שמע"צ צב, ב. שה"ש נ, סע"ב. מאמרי אדמו"ר האמצעי שם ע' א'קכט. וש"נ.90) פע"ח שער ז (שער הק"ש) פט"ו. הובא בלקו"ת שה"ש מו, סע"ב. וראה גם שם כא, א. נא, ג.91) בספרו או"ת (הוצאת קה"ת) בתחלתו (ב, סע"ג). וראה המשך תער"ב ח"ב ע' תתקב ואילך.92) ראה לקו"ת תצא לו, א.93) לשון הכתוב – קהלת יב, ז. וראה לקו"ת ר"פ האזינו. שם עב, רע"א. וראה ד"ה מים רבים תשל"ח סוף ס"ד ואילך, ובהערות 41, 47 שם (לקמן ע' רמח ואילך).94) ראה ד"ה הנ"ל ס"ה (שם).95) ויק"ר פ"ל, ז.96) ראה ויק"ר שם ובמת"כ ויפ"ת שם.97) ראה (באופן אחר) סה"מ תרנ"א ע' עה ואילך. שם ע' ריב. שם ע' ריד ואילך. תרנ"ט ע' סד.98) ראה פרש"י עה"פ ויצא לא, לט. מלכים-א א, כא. לקו"ת מטות פב, א. ובכ"מ.99) ראה שבועות לט, סע"א וריש ע"ב. תניא פ"א.100) בד"ה שובה ישראל דש"פ האזינו, שבת שובה שנה זו (תשמ"א (לעיל ע' קיא ואילך). וראה ד"ה שובה תרע"ג (המשך תער"ב ח"א פע"ח – ע' קמו ואילך). ד"ה הנ"ל דשנת תרח"צ (סה"מ תרח"צ ע' לד ואילך) ותשמ"ח.101) הושע יד, ב.102) ראה אוה"ת סוכות ע' א'תשנו. ברכה ס"ע א'תתסו ואילך. ד"ה צהר תעשה ה'תש"ב פ"ג (סה"מ ה'תש"ב ע' 49). ועוד.103) מכיון שעבודת ה' צריכה להיות תמיד (רמב"ם הל' דעות ספ"ג. טושו"ע או"ח סרל"א).104) ראה רמב"ם סוף הל' לולב. ד"ה שמח תשמח ה'תשמ"א ס"ד (לקמן ח"ד ס"ע רמא ואילך). וש"נ.105) ישעי' לה, י. נא, יא.

=== GLOSSARY ===

אדמו"ר מהר"ש (Admor Maharash): The Rebbe Maharash; אור (Or): Light; אין בזה הרגש (Ein B'Zeh Hergesh): There is no feeling in this; אין שייך (Ein Shayach): Not applicable; אינו שום מציאות לעצמו (Eino Shum Metziyut L'Atzmo): He is no existence unto himself; אלא טהור; אש שבאה מן ההדיוט (Esh SheBa'ah Min HaHedyot): Fire that came from ordinary people; אש שירד מן השמים (Esh SheYarad Min HaShamayim): Fire that descended from heaven; אשי (Ishai): My fire offerings; אתקטרנא בי' (Itkatra Bei): I am bound in Him; ב' מזבחות אלה (Shnei Mizbechot Eleh): These two altars; באוא"ס ב"ה (B'Or Ein Sof Baruch Hu): To the Infinite Light, Blessed be He; בארוכה (B'Aruchah): At length; בבחי' זו (BiVchinat Zo): In this aspect; בבחי' מורגש (BiVchinat Murgash): In the aspect of feeling; בבחי' מציאות (BiVchinat Metziyut): In the aspect of existence; בביהמ"ק (B'Beit HaMikdash): In the Holy Temple; בגילוי (B'Gilui): In revelation; בדרך כלל (B'Derech Klal): Generally; בהוציאי אותם (B'Hotzi'i Otam): When I brought them out; בהעלם (B'He'elem): In concealment; בחד קטירא (B'Chad Ketira): In one binding; בחי' חום (Bechinat Chom): Aspect of heat; בחיצוניות הלב (B'Chitzoniyut HaLev): In the externality of the heart; בי' אחידא (Bei Achida): In Him I cleave; ביאור (Be'ur): Explanation; בכסא (B'Kisa): In concealment; בלי שום הרגש (Bli Shum Hergesh): Without any feeling; בלקו"ת (B'Likutei Torah): In Likutei Torah; בלשון הידוע (BiLshon HaYadu'a): In the known language; בלשון הקודש (BiLshon HaKodesh): In the holy tongue; בלשון קטר (BiLshon Katar): In the language of binding; במזבח החיצון (B'Mizbe'ach HaChitzon): On the outer altar; במקום קרבנות תקנום (BiMkom Korbanot Tikanum): In place of sacrifices they established them; בנוגע להדברים המתבררים (B'Noge'a L'HaDevarim HaMitbarrim): Regarding the things that are clarified; בני ישראל (Bnei Yisrael): Children of Israel; בנפש האדם (B'Nefesh Ha'Adam): In the soul of man; בס"ד (Besiyata Dishmaya): With Divine assistance; בסוכות תשבו (B'Sukkot Teshvu): In booths you shall dwell; בקוב"ה (B'Kudsha Brich Hu): In the Holy One, Blessed be He; בקרבנות (B'Korbanot): In sacrifices; ברעותא דלבא (B'Re'uta D'Liba): In the will of the heart; גם בי' להיטא (Gam Bei Lehita): Also in Him is passion; דוגמא (Dugma): Example; דיוהכ"פ (D'Yom HaKippurim): Of Yom Kippur; דרושי ההילולא (Drushei HaHilula): Discourses of the Hilula; דרושי כ"ק אדמו"ר הצ"צ (Drushei Kevod Kedushat Admor HaTzemach Tzedek): Discourses of His Honor the Tzemach Tzedek; דרחימותא (D'Rachimuta): Of love; דתומ"צ (D'Taryag Mitzvot): Of the 613 commandments; ה'תשמ"א (Hey Tashma Aleph): The year 5741; האהבה וההתקשרות (Ha'Ahavah V'HaHitkashrut): The love and connection; האהבה שע"פ טעם ודעת (Ha'Ahavah She'Al Pi Ta'am V'Da'at): Love according to reason and knowledge; הגם שממשיך (HaGam SheMemshich): Although He continues; ההפרש (HaHefresh): The difference; ההתקשרות והדביקות (HaHitkashrut V'HaDevekut): The connection and cleaving; הו"ע (Hu Inyan): This is the concept of; החום (HaChom): The heat; החילוק (HaChiluk): The distinction; הידועה (HaYedu'ah): The well-known; הילולא (Hilula): Anniversary of passing; הלכות סוכה (Hilchot Sukkah): Laws of Sukkah; המאמרים (HaMaamarim): The discourses; העבודה דפנימיות הלב (Ha'Avodah D'Penimiyut HaLev): The service of interiority of the heart; העבודה דקטורת (Ha'Avodah D'Ketoret): The service of incense; העבודה דקרבנות (Ha'Avodah D'Korbanot): The service of sacrifices; העבודה שבבחינת התלהבות (Ha'Avodah SheBiVchinat Hitlahavut): The service in the aspect of enthusiasm; העבודות (Ha'Avodot): The services; הענן (Ha'Anan): The cloud; הקטורת הי' (HaKetoret Hayah): The incense was; הקיפם (Hikifam): Surrounded them; הקרבנות היו מקריבים (HaKorbanot Hayu Makrivin): The sacrifices were offered; התקשרות (Hitkashrut): Connection; ולהעלותו לקדושה (U'L'Ha'aloto LiKdushah): And elevated to holiness; חג הסוכות (Chag HaSukkot): Festival of Sukkot; חיצוניות הלב (Chitzoniyut HaLev): Externality of the heart; חמתה (Chamatah): Its sun/heat; י"ג תשרי (Yud-Gimmel Tishrei): 13th of Tishrei; ידוע (Yadu'a): Known; יובן (Yuvan): Will be understood; יום הכפורים (Yom HaKippurim): Day of Atonement; יקראו להם (Yikre'u Lahem): They are called; יש עדיין מציאות (Yesh Adayin Metziyut): There is still existence; כ"ק מו"ח אדמו"ר (Kevod Kedushat Mori V'Chami Admor): His holy honor my teacher and father-in-law the Rebbe; כאשר (Ka'asher): When; כולא חד (Kula Chad): All one; כי בסוכות הושבתי (Ki B'Sukkot Hoshavti): That in booths I caused to dwell; כל מציאותו (Kol Metziyuto): All his existence; כל קשר שבפסוק (Kol Kesher SheBaPasuk): Every connection in the verse; כמו כל הענינים (Kmo Kol Ha'Inyanim): Like all the matters; כמו צל (Kmo Tzel): Like shade; כתיב (Katav): It is written; לא רק (Lo Rak): Not only; לאחרי בי' אחידא (L'Acharei Bei Achida): After in Him cleaving; להעבודה דקטורת (L'Ha'Avodah D'Ketoret): To the service of incense; לחמי לאשי (Lachmi L'Ishai): My bread for My fire offerings; ליום חגינו (L'Yom Chageinu): For our festival day; למלאכת שמים (L'Melachat Shamayim): For heavenly work; למעלה מענין הבירורים (L'Ma'alah Me'Inyan HaBirurim): Above the matter of clarifications; למען ידעו דורותיכם (L'maan Yedu Doroteichem): So that your generations shall know; לפי שבחיצוניות הלב (L'Fi SheB'Chitzoniyut HaLev): Because in the externality of the heart; לפני מאה שנה (Lifnei Me'ah Shanah): A hundred years ago; לפני שאמרתי ונעשה רצוני (Lifnei She'Amarti V'Na'aseh Retzoni): Before I spoke and My will was done; לצל (L'Tzel): For shade; לשון קשר (Lshon Kesher): Language of connection; מארץ מצרים (Me'Eretz Mitzrayim): From the land of Egypt; מבואר (Mevo'ar): Explained; מדברים המותרים דוקא (MiDevarim HaMutarim Davka): From permitted things specifically; מכיון שבי' להיטא (Mikvan SheBei Lehita): Since in Him passion; מלשון קירוב (MiLshon Kiruv): From the language of drawing near; מענן הקטורת (Me'Anan HaKetoret): From the cloud of incense; מצד עצם הנשמה (MiTzad Etzem HaNeshamah): From the side of the essence of the soul; מקורב בתכלית הקירוב (Mekorav B'Tachlit HaKiruv): Close with ultimate closeness; מקורב לאלקות (Mekorav L'Elokut): Close to Divinity; מקושר בתכלית (Mekushar B'Tachlit): Connected ultimately; מקושר עם אלקות (Mekushar Im Elokut): Connected with Divinity; משא"כ (Masha'ach): However; משמם (MiShmam): From their names; מתורגם (Meturgam): Is translated; נ"ע (Niftar L'Gan Eden): Of blessed memory; נחת רוח (Nachat Ruach): Divine satisfaction; נמשך מלמעלה (Nimshach MiLma'alah): Drawn from above; נעשה (Na'aseh): Is made; נעשה חד ממש (Na'aseh Chad Mamash): Becomes truly one; סכך הסוכה (S'chach HaSukkah): Sukkah covering; עבודה שע"פ טעם ודעת (Avodah She'Al Pi Ta'am V'Da'at): Service according to reason and knowledge; עבודת הקטורת (Avodat HaKetoret): Service of incense; עבודת הקרבנות (Avodat HaKorbanot): Service of sacrifices; עד רזא דא"ס (Ad Raza D'Ein Sof): To the secret of the Infinite; עד שנעשים (Ad SheNa'asim): Until they become; עדיין (Adayin): Still; עולה (Oleh): Ascends; עיקרה (Ikarah): Its essence; על ידם (Al Yadam): Through them; על מזבח החיצון (Al Mizbe'ach HaChitzon): On the outer altar; על מזבח הפנימי (Al Mizbe'ach HaPenimi): On the inner altar; עם אור אין סוף (Im Or Ein Sof): With the Infinite Light; ענין (Inyan): Matter/concept; ענין בי' אחידא (Inyan Bei Achida): The matter of in Him cleaving; ענין המורגש (Inyan HaMurgash): The matter of feeling; ענן (Anan): Cloud; ענני כבודו (Ananei Kevodo): Clouds of Glory; עשויות (Asuyot): Made; פנימיות הלב (Penimiyut HaLev): Interiority of the heart; צונו (Tzivanu): We were commanded; צלתה (Tzilatah): Its shade; צלתה מרובה מחמתה (Tzilatah Merubah MeChamatah): Its shade greater than its sun; קטורת (Ketoret): Incense; קירוב (Kiruv): Drawing near; קירוב הכחות והחושים (Kiruv HaKochot V'HaChushim): Drawing near of the faculties and senses; קרבן (Korban): Sacrifice; קרבנות (Korbanot): Sacrifices; קרבנות הם (Korbanot Hem): Sacrifices are; רבינו הזקן (Rabbenu HaZaken): The Alter Rebbe; רזא דקורבנא (Raza D'Kurbana): Secret of the sacrifice; רק מה שהוא מקושר עמו (Rak Mah SheHu Mekushar Imo): Only what he is connected with; שבעת ימים (Shivat Yamim): Seven days; שו"ע (Shulchan Aruch): Code of Jewish Law; שייך בה (Shayach Bah): Applicable to it; שייך לטעם ודעת (Shayach L'Ta'am V'Da'at): Relates to reason and knowledge; שייך ענין הבירורים (Shayach Inyan HaBirurim): The matter of clarifications applies; שלא הוכשר (SheLo Huchshar): That was not prepared; שלמעלה מטעם ודעת (SheLma'alah MiTa'am V'Da'at): Above reason and knowledge; שנאמרו (She'Ne'emru): That were said; שצריך לבררו (SheTzarich L'Varero): That needs to be clarified; תוקפו שלהובא (Tukfo SheLehava): Strength of flame; תורת הבעש"ט (Torat HaBaal Shem Tov): Teaching of the Baal Shem Tov; תפלות (Tefilot): Prayers;