בס"ד. ש"פ תולדות, מבה"ח וער"ח כסלו ה'תשמ"ה ויאמר לו יהונתן מחר חודש ונפקדת כי יפקד מושבך1, ומבאר הצ"צ במאמרו ד"ה זה2, שדוד3 הוא בחינת מלכות, הכוללת את כל נשמות ישראל, דכל ישראל בני מלכים הם4. וענין ונפקדת כי יפקד מושבך הוא, דע"י שיפקד (יחסר5) מקום מושבך, ביטול, עי"ז יהי' ונפקדת, המשכת הזכרון4 דלמעלה. דזכרון הוא בחינה נעלית ביותר (כדלקמן). וזהו הקשר דונפקדת כי יפקד מושבך עם מחר חודש, כי בערב ר"ח הוא העלם והסתר הלבנה, ועד שברגע שלפני המולד לא נשאר ממנה גם נקודה, ועי"ז נעשה אח"כ (מחר) חודש, מולד הלבנה מחדש, המשכת אור חדש מהשמש ללבנה6, שלא האיר בה מקודם. וכמו"כ הוא בישראל שדומין ללבנה7, דע"י הביטול שלהם, נמשך בהם אור נעלה ביותר, אור חדש.ויש לומר, דזה שהמשכת האור חדש נק' ונפקדת, זכרון8, הוא, כי המשכת האור השייך לעולמות (גם האור שלמעלה מעולמות אבל שייך לעולמות) אינו חידוש אמיתי, ואור חדש הוא אור א"ס שלמעלה משייכות לעולמות9. וזהו שהמשכת אור זה נק' ונפקדת, כי הזכרון הוא באוא"ס שלמעלה משייכות לעולמות. וכמבואר במק"א10, דכמו שבאדם ענין הזכרון אינו שייך אלא בדבר שאינו נחשב בעיניו (ועד שבנקל לשכוח עליו), עד"ז הוא למעלה, דענין הזכרון הוא באוא"ס שלמעלה משייכות לעולמות, דכולא קמי' כלא חשיב. וזהו ונפקדת כי יפקד מושבך, דהמשכת האור שלמעלה משייכות לעולמות (ונפקדת) היא דוקא ע"י הביטול (יפקד מושבך). דכשעבודת האדם קשורה עם המציאות שלו (מציאות דקדושה), ההמשכה שנמשכת ע"י העבודה היא מבחינת אור השייך לעולמות (מציאות), ובכדי שתהי' המשכת האור שלמעלה משייכות לעולמות, דכולא קמי' כלא חשיב, הוא ע"י הביטול, יפקד מושבך.ב) וביאור גודל העילוי דונפקדת (שנמשך ע"י יפקד מושבך) בפרטיות יותר, יובן ע"פ המבואר בלקו"ת11 שבאתערותא דלעילא יש ג' בחינות. אתערותא דלעילא שמצד עצמה, אתערותא דלעילא שמתעוררת ונמשכת ע"י אתערותא דלתתא (עבודת האדם), ואתערותא דלעילא הבאה במתנה מלמעלה אלא שהמשכתה היא דוקא לאחרי שלימות העבודה. ומבואר שם, שהאתערותא דלעילא שמצד עצמה היא ממקום שאין אתערותא דלתתא מגעת לשם [היינו, שהמשכת אתערותא דלעילא זו היא מאוא"ס שלמעלה מעולמות, שלגבי', אתערותא דלתתא אינה נחשבת למאומה12], והאתערותא דלעילא שנמשכת ע"י אתערותא דלתתא היא ממקום שהאתערותא דלתתא מגעת לשם [היינו, שבמקום זה יש ערך להנבראים, ועד שהעבודה שלהם (אתערותא דלתתא) מעוררת וממשכת אתערותא דלעילא], והאתערותא דלעילא שבדרך מתנה, המשכתה היא ממקום שאין אתערותא דלתתא מגעת לשם, אלא שאינה שורה ומתגלית אלא לאחרי שלימות העבודה [והאתערותא דלעילא שנמשכת על ידה]. דהגם שאתערותא דלעילא זו באה במתנה מלמעלה, מ"מ צ"ל איזה כלי לזה, דקוב"ה לא שריא אלא באתר שלים13, ולכן14, בכדי שיהי' הגילוי של אתערותא דלעילא זו (הבאה בדרך מתנה) צ"ל השלימות דמעשה התחתונים [אתערותא דלתתא ואתערותא דלעילא שמתעוררת ונמשכת על ידה].ויש לומר, שהגילוי דונפקדת הוא נעלה יותר (גם) מהאתערותא דלעילא שלאחרי שלימות העבודה15. כי זה שהשלימות דעבודת האדם (מעשה התחתונים) היא כמו כלי לגילוי האתערותא דלעילא, מורה שעבודת האדם יש לה איזה ערך ושייכות להאתערותא דלעילא. דבאוא"ס שלמעלה משייכות לעולמות שכולא קמי' כלא חשיב, אין שייך לומר שהשלימות דמעשה התחתונים היא מקום מוכשר (אתר שלים) להגילוי דאוא"ס, דכיון שכולא קמי' כלא חשיב, הרי לגבי גילוי זה, אין זה אתר שלים. וענין הזכרון (ונפקדת) הוא בהדרגא דאוא"ס שכולא קמי' כלא חשיב, בדוגמת ענין הזכרון שאינו שייך אלא בדבר שאינו נחשב בעיניו (כנ"ל).ג) וצריך להבין, שבהדרגא דאוא"ס שכולא קמי' כלא חשיב, גם הביטול של האדם הוא לכאורה כלא חשיב, והיאך שייך שביטול האדם (יפקד מושבך) יעורר כביכול בדרגא זו שיהי' ונפקדת. ולהוסיף, שהאתערותא דלעילא שנמשכת לאחרי שלימות העבודה, הגם שלגבי דרגא זו יש איזה ערך לעבודת האדם (כנ"ל סעיף ב), מ"מ אינה נמשכת ע"י עבודת האדם אלא מצד למעלה (מצד חסדו ית', כי חפץ חסד הוא16), וזה שאינה נמשכת ומתגלית להאדם אלא לאחרי שלימות העבודה הוא בכדי שהאדם יהי' מוכשר לקבל את הגילוי (אבל לא שהעבודה ממשכת את הגילוי, ומכ"ש שאינה מעוררת אותו), והענין דונפקדת, שהוא בהדרגא דאוא"ס שכולא קמי' כלא חשיב, הוא מתעורר כביכול ע"י עבודת האדם (ביטול), שע"י יפקד מושבך (דהאדם) נעשה שיהי' ונפקדת.ד) ויובן זה ע"פ המבואר בהדרושים17 השייכות דויאמר לו יהונתן (אמירת יהונתן לדוד) למחר חודש, כי ענין חודש (מולד הלבנה) הוא המשכת אור (חדש) מהשמש בהלבנה, וידוע ששמש וירח בשרשם הם ז"א ומלכות. דז"א ומלכות הם משפיע ומקבל, בדוגמת שמש וירח. וזוהי השייכות ד(מחר) חודש לויאמר לו יהונתן, כי דוד הוא בחינת מלכות, לבנה. כמ"ש18 ודוד הוא הקטן וארז"ל19 שנקרא כן על שם המאור הקטן, לבנה. ויהונתן הוא ז"א, בחינת שמש הוי', שממשיך ומשפיע במלכות. דזהו שיהונתן הוא יה"ו נתן, נתינת והשפעת בחינת יה"ו למלכות. וזהו הקשר דויאמר לו יהונתן (ההמשכה מיהונתן לדוד) עם מחר חודש, כי ענין חודש הוא ההמשכה מז"א (שמש) למלכות (לבנה).ולהעיר, שע"פ הנ"ל, ענין ויאמר לו יהונתן שייך לר"ח, שאז הוא ההמשכה מז"א למלכות, ונפקדת. ומזה שנאמר ויאמר לו יהונתן מחר חודש, משמע, שויאמר לו יהונתן שייך (גם) להענין דיפקד מושבך, שבערב ר"ח. ויש לומר הביאור בזה20, שבכדי שיהי' הענין דיפקד מושבך, ושעי"ז יהי' ונפקדת, הוא ע"י נתינת כח מלמעלה. וזהו ויאמר לו יהונתן מחר חודש, דיש לומר, דזה שנאמר ויאמר לו יהונתן לפני התיבות מחר חודש, הוא, כי ויאמר לו יהונתן הוא המשכת הנתינת כח מז"א למלכות על הענין דיפקד מושבך (שבערב ר"ח) ושעי"ז יהי' ונפקדת (בר"ח). ולכן נאמר ויאמר לו יהונתן לפני מחר חודש, כי ויאמר לו יהונתן הוא הנתינת כח על ענין מחר חודש.ה) ויש לקשר זה עם המבואר בהדרושים21 עה"פ22 ואלה תולדות יצחק בן אברהם אברהם הוליד את יצחק, דצריך להבין, הרי כבר נאמר יצחק בן אברהם ולמה נכפל עוד פעם אברהם הוליד את יצחק. והביאור בזה, דאברהם הוא המשכה מלמעלה למטה ויצחק הוא העלאה מלמטה למעלה23. והנה ההעלאה מלמטה למעלה מגעת למקום נעלה יותר מהמקום שמשם הוא ההמשכה מלמעלה למטה. וע"ד שארז"ל24 איש מזריע תחלה יולדת נקבה, אשה מזרעת תחלה יולדת זכר. שההולדה שע"י העלאת מ"ן (העלאה מלמטה למעלה) היא נעלית יותר מההולדה שע"י המשכת מ"ד (המשכה מלמעלה למטה). אלא שבתחלה צ"ל ההמשכה מלמעלה למטה ואח"כ היא ההעלאה מלמטה למעלה. ושני טעמים לזה25. כי א"א להיות העלאה בלי קדימת ההמשכה [וע"ד אשה מזרעת, דגם כשאשה מזרעת תחלה הוא ע"י שהאיש מעורר אותה]. וגם הכח שישנו בהעלאה מלמטה למעלה להגיע למקום נעלה מאד (אשה מזרעת תחלה יולדת זכר), המשכתו (התגלותו) הוא ע"י ההמשכה מלמעלה למטה שלפני ההעלאה [וע"ד אשה כי תזריע וילדה, דזה שנעשה הולדה מזרע האשה, הוא ע"י האיש]. ויש לומר, דזה שהכח שבהעלאה מלמטה למעלה להגיע למקום נעלה מאד הוא ע"י ההמשכה מלמעלה למטה [אף שההעלאה מגעת למקום נעלה יותר מהמקום שמשם היא ההמשכה (שלפני ההעלאה)], הוא, כי ענין העלאה הוא העלאת התחתון, ולכן, הכח שבהעלאה להגיע למעלה מעלה הוא בהעלם, וע"י ההמשכה מלמעלה (המשכת העליון) מתגלה הכח שבהעלאת התחתון26 (ומגיע למעלה יותר מהמקום שמשם היא ההמשכה מלמעלה).וזהו27 יצחק בן אברהם אברהם הוליד את יצחק, יצחק בן אברהם (שיצחק עצמו הוא בן אברהם) הוא שההעלאה עצמה באה ע"י קדימת ההמשכה, ואברהם הוליד את יצחק, הוליד הוא לשון פועל יוצא שנותן את כח התולדה ביצחק, הוא, שהכח שבהעלאת המטה להגיע למעלה נמשך (מתגלה) ע"י ההמשכה מלמעלה (שלפני ההעלאה). ויש לומר, שעד"ז הוא בויאמר לו יהונתן מחר חודש, המשכת הנתינת כח מז"א למלכות על הענין דמחר חודש, שיש בזה שני ענינים, דוגמת שני הענינים שבההמשכה מאברהם ליצחק. הנתינת כח על הענין דיפקד מושבך, הביטול וההעלאה דמלכות – ע"ד יצחק בן אברהם, והנתינת כח שע"י יפקד מושבך יהי' ונפקדת – ע"ד אברהם הוליד את יצחק.ו) והנה בהמעלה דהעלאה מלמטה למעלה לגבי המשכה מלמעלה למטה, שני ענינים. שההעלאה מלמטה למעלה מעוררת וממשכת ממקום נעלה יותר מההמשכה הבאה מלמעלה מצד עצמה. [וכמובא לעיל מהדרושים שהמעלה דהעלאה לגבי המשכה היא ע"ד אשה מזרעת תחלה יולדת זכר, שהולדת האהבה שבבחינת זכר (אהבה רבה) באה מהאתערותא דלעילא28, אלא שזה שהאתערותא דלעילא נמשכת מפנימיות האור (שלכן נולד ממנה אהבה רבה) הוא מפני שהמשכתה הוא על ידי האתערותא דלתתא27]. והמעלה דההעלאה עצמה, שהיא נעלית יותר גם מההמשכה שע"י העלאה. וכמבואר בהדרושים29 המעלה דאור חוזר (העלאה) שהוא חוזר לקדמות המאציל ממש. ולכן לע"ל יאמר ליצחק דוקא כי אתה אבינו30, לפי שאז יתגלה המעלה שבהעלאה עצמה.ויש לומר, דשני הענינים שייכים זל"ז. דזה שע"י ההעלאה, ההמשכה היא נעלית יותר, הוא מצד העילוי שבהעלאה עצמה. אלא שעכשיו, שעיקר המעלה היא בההמשכה מלמעלה, המעלה דהעלאה היא שההמשכה שעל ידה היא המשכה נעלית יותר, ולע"ל תתגלה המעלה דהעלאה עצמה31. ועפ"ז יש לומר, דענין יצחק [בן אברהם] הוא נעלה יותר מהענין ד[אברהם] הוליד את יצחק. דענין הוליד את יצחק, המשכת כח ההולדה ביצחק, הולדת האהבה שבבחינת זכר על ידי העלאת מ"ן (אשה כי תזריע), הוא מעלת ההמשכה שעל ידי ההעלאה. וענין יצחק (בן אברהם) הוא מעלת ההעלאה עצמה. וזהו שביצחק בן אברהם נאמר יצחק לפני אברהם, ובאברהם הוליד את יצחק נאמר אברהם לפני יצחק32, כי באברהם הוליד את יצחק, עיקר המעלה היא בההמשכה, ולכן ההתחלה והעיקר הוא אברהם, וביצחק בן אברהם (יצחק עצמו), עיקר המעלה היא בההעלאה, ולכן נאמר תחלה יצחק, כי הוא העיקר (ואח"כ מבאר שהדרך לבוא לההעלאה דיצחק הוא על ידי המשכה מלמעלה למטה, בן אברהם).ז) ועד"ז הוא ביהונתן ודוד, ז"א ומלכות, דעכשיו, ז"א הוא למעלה ממלכות, דז"א הוא משפיע במלכות. ולכן, עיקר המעלה היא בהמשכת ז"א (למלכות), ונפקדת. והמעלה דיפקד מושבך (ביטול ועליית המלכות) הוא שעי"ז נעשה ונפקדת. וכמבואר בהדרושים33 שההעלאה דערב ראש חודש היא בכדי שעי"ז תהי' ההמשכה בראש חודש. ולעתיד לבוא תתגלה בחינת המלכות כמו שהיא מצד עצמה34, שתקבל מאוא"ס עצמו (כמו ז"א). וכמ"ש35 והי' אור הלבנה כאור החמה, שהלבנה תאיר מעצמה, כמו השמש. ויתירה מזה, שאח"כ יתגלה שורש המלכות שלמעלה מהשורש דז"א ואז תהי' המלכות למעלה מז"א, אשת חיל עטרת בעלה36. וזהו שנאמר (בההפטורה דמחר חודש37) עד דוד הגדיל, שדוד למעלה מיהונתן38.והנה ידוע39 שתחלת העלי' דמלכות הוא שהיא מתבטלת ממציאותה ונעשית נקודה תחת היסוד [שבכללות הו"ע יפקד מושבך], ועי"ז היא נעשית כלי להעליות שלמעלה מזה, ועד להעלי' דאשת חיל עטרת בעלה. ועפ"ז יש לומר, דזה שההעלאה דער"ח (יפקד מושבך) הוא בכדי שעי"ז תהי' בר"ח ההמשכה מז"א (ונפקדת), הוא עכשיו, אבל לע"ל, המעלה דיפקד מושבך40 היא שעי"ז נמשך הגילוי דשורש המלכות עצמה.ח) והנה זה ששמש וירח הם ז"א ומלכות הוא כמו ששמש וירח הם בענין הספירות. אבל למעלה מזה, שמש וירח הם הקב"ה (שמש הוי') וישראל (שדומין ללבנה). וכמובא לעיל (בתחלת המאמר) מהדרושים, דיפקד מושבך (דדוד, לבנה) הוא הביטול דישראל, ועי"ז נעשה ונפקדת, שהקב"ה נזכר כביכול עליהם ופוקד אותם. ויש לומר, דכמו שע"י יפקד מושבך דמלכות מתגלה ענינה ושרשה דהמלכות עצמה, שאינה צריכה לקבל מז"א (שמש), ויתירה מזה שעי"ז תהי' עליית המלכות למעלה מז"א, עד"ז הוא בנוגע ליפקד מושבך דישראל, שע"י הביטול דישראל מתגלה ענינם שלמעלה מהנ"ל, שישראל וקוב"ה כולא חד41, שלכן אינם צריכים כביכול לקבל מהקב"ה, שהרי הם חד ממש, ויתירה מזה, דכיון שלמעשה ידיך תכסוף42, הרי ישראל הם משפיעים כביכול בהקב"ה, אשת חיל עטרת בעלה. וזהו ונפקדת כי יפקד מושבך, דהגם שענין הזכרון הוא בהדרגא דאוא"ס שכולא קמי' כלא חשיב, אעפ"כ הביטול דישראל (יפקד מושבך) מעורר בדרגא זו שיהי' ונפקדת, כי זה שבכדי לעורר למעלה הוא ע"י שהאדם המעורר יש לו ערך וחשיבות, הוא, כשהאדם המעורר הוא מציאות לעצמו, וע"י הביטול דיפקד מושבך מתגלה ענינם העליון דישראל שהם חד עם קוב"ה, חד ממש.ט) והנה נתבאר לעיל (בתחילת המאמר) דענין מחר חודש הוא43 המשכת אור חדש. ויש לקשר זה עם מ"ש בדרושי הצ"צ דמחר (חודש) קאי אלע"ל, ע"ד מארז"ל44 למחר לקבל שכרם, כי לע"ל יהי' גילוי אור חדש שלא האיר גם קודם הצמצום. ועי"ז יהי' אז חידוש הכי עליון בכל הענינים, בישראל – שהם עתידים להתחדש כמותה45, בתורה – תורה חדשה מאתי תצא46, וע"י ישראל ותורה יהי' חידוש גם בהבריאה – שמים חדשים וארץ חדשה47. וממשיך הכתוב, כן יעמוד זרעכם ושמכם, שגם לע"ל, כשיהי' שמים וארץ חדשים יהי' עומד וניכר העבודה דישראל48 עכשיו, שעל ידה נעשה החידוש. והקב"ה ישתעשע (וועט זיך צאַצקען) עם ישראל, שעל ידם נתמלא הכוסף והתשוקה שלו להיות לו דירה בתחתונים.ויהי רצון, שהדיבור בענינים אלה, ובפרט בשבת מברכים החודש, ויתירה מזה בערב ר"ח [מחר חודש], ימהר ויזרז הגילוי דדוד מלכא משיחא, דוד מלך ישראל חי וקיים49, יבוא ויגאלנו ויוליכנו קוממיות לארצנו, בגאולה האמיתית והשלימה. וכל זה באופן דמיד, ע"ד מולד הלבנה שהוא ברגע כמימרא, מיד הן נגאלין50.

=== FOOTNOTES ===

* ) יצא לאור בקונטרס ראש חודש כסלו – תשנ"ב, "לקראת יום הבהיר ראש חודש כסלו .. ער"ח כסלו ה'תשנ"ב".1) שמואל-א כ, יח. – הפטורה דמחר חודש.2) נדפס באוה"ת בראשית ד, סע"ב ואילך. וכנראה שהוא מאמר אדמו"ר הזקן [שבסה"מ תקס"ז ע' מח ואילך] בתוספת הגהות וביאורים וכו'.3) בהבא לקמן, ראה אוה"ת שם יא, ב. וראה גם ד"ה זה בסה"מ תקס"ח (ע' תקכח ואילך) ע' תקלד.4) שבת סז, א.5) ראה פרש"י שמואל שם "ונפקדת – לשון זכרון, כי יפקד – לשון חסרון".6) ראה בארוכה אוה"ת שם ט, סע"א ואילך.7) ראה ב"ר פ"ו, ג. חולין ס, ב.8) באוה"ת שם (יא, ב), שונפקדת הוא (גם) לשון יחוד [כלשון רז"ל (יבמות סב, ב) חייב אדם לפקוד את אשתו כו'], יחוד שמשא וסיהרא*, שזה נעשה ע"י המשכת אור חדש. ויש לומר, שהשייכות ד"(מחר) חודש" (המשכת אור חדש) לונפקדת הוא גם להפירוש שונפקדת הוא לשון זכרון, כבפנים.*) באוה"ת שם (יא, ב) מדובר בעיקר בענין יחוד ז"א ומלכות. ויש לומר, שעד"ז הוא בנוגע ליחוד קוב"ה וישראל – ראה אוה"ת שם יו"ד, סע"א. וראה לקמן ס"ח.9) ראה תו"א בראשית ח, ב, דאור חדש הוא אוא"ס שלפני הצמצום (שלמעלה מאור הקו). ויתירה מזה מבואר בכ"מ, שגם באוא"ס שלפה"צ, השם "אור חדש" קאי דוקא על האור שקודם עלות הרצון, ולמעלה יותר – על עצם האור (ראה בארוכה ספר הערכים-חב"ד כרך ג' ערך אור חדש ס"ג ואילך (ע' שפח ואילך)).10) לקו"ת דרושים לר"ה נח, ג. המשך תרס"ו ע' תקלט. ועוד.11) שה"ש כג, ד ואילך.12) כ"ה הלשון בלקו"ת שה"ש לד, ד.13) ראה זח"ג צ, ב.14) כ"ה להדיא בלקוטי לוי יצחק על תנ"ך ומארז"ל ע' קיב.15) ומכש"כ שהוא נעלה יותר מהאתעדל"ע שלפני האתעדל"ת, שהיא רק מחיצוניות האור (לקו"ת שבהערה 11). ולהעיר מהידוע (ראה בארוכה שערי תשובה ח"א שער התפלה כח, ג-ד. ובכ"מ) דהמשכת אור חדש היא ע"י עבודה דוקא.16) מיכה ז, יח.17) סה"מ תקס"ח ע' תקלד. ד"ה זה פר"ת (סה"מ פר"ת ע' קסז). [ובאוה"ת בראשית יא, א ואילך – באו"א קצת].18) שמואל-א יז, יד.19) חולין ס, ב.20) ראה עד"ז ד"ה ויאמר גו' מחר חודש תשכ"ח ס"ג (לקמן ח"ג ע' ס"ע רכט ואילך).21) סה"מ תקס"ח ס"ע תקכד ואילך. וראה גם בהנסמן בהערה 27.22) ריש פרשתנו (תולדות).23) ראה בארוכה תו"א ריש פרשתנו (יז, א ואילך). סה"מ תקס"ח ע' תקלד ואילך. תרע"ח ע' סח ואילך. תרח"ץ ע' קכט ואילך. שם ע' קמז ואילך.24) נדה לא, סע"א. וש"נ. וראה סה"מ תרע"ח ע' עה בענין מעלת "העלאה דיצחק" "והו"ע אשה מזרעת תחלה יולדת זכר".25) ראה בארוכה סה"מ תקס"ח שבהערה 21. וראה גם תו"א שם יז, סע"ג ואילך.26) וע"ד כח ההתהוות שבמלכות (לפי ששרשה הוא בהעצמות), דבמלכות הוא בבחינת כח נעלם, והגילוי שלו הוא ע"י ז"א (המשך תרס"ו ע' תקנח).27) סה"מ תקס"ח שם. וראה עד"ז תו"א שם. ולהעיר מסה"מ תרע"ח שם וסה"מ תרח"ץ שם ע' קמ.28) לקו"ת תזריע כ, ב.29) סה"מ תקס"ח שם ס"ע תקכה ואילך.30) שבת פט, ב.31) ראה עד"ז לקמן ח"ב ע' ריז בענין תלמוד ומעשה, שגם עכשיו מעלה במעשה לגבי תלמוד. שהרי זה שתלמוד גדול הוא לפי שמביא לידי מעשה (קידושין מ, ב). אלא שעכשיו, שעיקר המעלה היא בגילויים – גם מעלת המעשה הוא טעם על תלמוד גדול. ולע"ל יתעלה מעלת המעשה עצמה, ולכן אז יהי' מעשה גדול.32) ראה בהשיחות דהתוועדות זו, שעד"ז הוא בנוגע להגאולה דיו"ד כסלו וי"ט כסלו [ששניהם כלולים בר"ח כסלו, וערב ר"ח כסלו (מחר חודש) הוא הכנה לשני הענינים], שבהסדר דשני ענינים אלה – שני אופנים: בשָׁנים – הגאולה די"ט כסלו (בשנת תקנ"ט) היא לפני הגאולה דיו"ד כסלו (בשנת תקפ"ז); ובימי החודש דכל שנה – יו"ד (כסלו) הוא לפני י"ט (כסלו).וע"פ הידוע (ראה לקוטי לוי"צ אגרות-קודש ס"ע שלג ואילך. שם ס"ע שלט ואילך) שאדמו"ר הזקן ואדמו"ר האמצעי הם ע"ד אברהם ויצחק – הקדימה דיו"ד כסלו לי"ט כסלו הוא ע"ד "יצחק בן אברהם", והקדימה די"ט כסלו ליו"ד כסלו הוא ע"ד "אברהם הוליד את יצחק".33) סה"מ פר"ת ע' קסה.34) דזה שהלבנה (מלכות) מקבלת מהשמש (ז"א) הוא ע"י מיעוט הירח. אבל מצד עצמה, היא כמו השמש שמאיר מעצמו.35) ישעי' ל, כו.36) משלי יב, ד.37) שמואל-א כ, מא.38) וגם עכשיו יש מעין זה, כמו שאמר יהונתן לדוד ואתה תמלוך על ישראל ואנכי אהי' לך למשנה (שמואל-א כג, יז).39) ראה המשך תרס"ו ע' רפד ואילך.40) ענין יפקד מושבך שייך רק עכשיו, כשהלבנה מקבלת מהשמש (משא"כ לע"ל). אלא שאז יתגלה אמיתית המעלה דיפקד מושבך עכשיו, שהוא (לא רק בשביל ההמשכה מז"א אלא גם) שעי"ז נמשך (לע"ל) הגילוי דשורש המלכות.41) ראה זח"ג עג, א.42) איוב יד, טו.43) אוה"ת בראשית יא, ב.44) עירובין כב, א. ע"ז ג, א.45) נוסח קידוש לבנה, מסנהדרין מב, א.46) ישעי' נא, ד. ויק"ר פי"ג, ג.47) ישעי' סו, כב.48) ראה לקו"ת שה"ש מ, סע"א ואילך. סה"מ תרע"ח ע' רפד.49) ר"ה כה, א.50) רמב"ם הל' תשובה פ"ז ה"ה.

=== GLOSSARY ===

א"א להיות העלאה (Ee Efshar Lihyot Ha'ala'ah): It's impossible to have elevation; אברהם הוליד את יצחק (Avraham Holid Et Yitzchak): Abraham begot Isaac; אדם (Adam): Person/Human; אהבה רבה (Ahava Raba): Great love; אוא"ס (Or Ein Sof): Infinite Light; אור א"ס (Or Ein Sof): Infinite Light; אור חדש (Or Chadash): New light; אור נעלה ביותר (Or Ne'eleh Beyoter): Most elevated light; איש מזריע תחלה יולדת נקבה (Ish Mazria Techila Yoledet Nekeva): Man seeds first, gives birth to female; אמירת יהונתן לדוד (Amirat Yehonatan LeDavid): Jonathan's statement to David; ארז"ל (Amru Rabboteinu Zichronam LiVracha): Our sages of blessed memory said; אשה כי תזריע וילדה (Isha Ki Tazria VeYalda): When a woman conceives and gives birth; אשה מזרעת תחלה יולדת זכר (Isha Mazra'at Techila Yoledet Zachar): Woman seeds first, gives birth to male; אתערותא דלעילא (It'aruta DeLe'eila): Awakening from Above; אתערותא דלתתא (It'aruta DeLeTata): Awakening from Below; אתר שלים (Atar Shalem): Complete place; בהעלם (BeHe'elem): In concealment; בחינה נעלית ביותר (Bechina Ne'elit Beyoter): Most elevated aspect; בחינת זכר (Bechinat Zachar): Aspect of male; בחינת יה"ו למלכות (Bechinat Yud-Hei-Vav LeMalchut): Aspect of Yud-Hei-Vav to Malchut; בחינת מלכות (Bechinat Malchut): Aspect of Kingship/Divine Sovereignty; בחינת מלכות (Bechinat Malchut): Aspect of Malchut; בחינת שמש (Bechinat Shemesh): Aspect of sun; ביטול (Bitul): Self-nullification; במתנה מלמעלה (BeMatana MiLema'alah): As a gift from Above; בס"ד (Besiyata Dishmaya): With Divine Assistance; בתחלה צ"ל (BiTechila Tzarich Lihyot): First there must be; גילוי (Gilui): Revelation; ד"ה (Dibur HaMatchil): Beginning words; דוגמת (Dugmat): In the manner of; דוגמת שמש וירח (Dugmat Shemesh VeYareach): Like sun and moon; דוגמת שני הענינים (Dugmat Shnei HaInyanim): Like the two matters; דוד (David): King David; דרך מתנה (Derech Matana): Way of a gift; ה'תשמ"ה (Hey Tashma"h): Year 5745; הדרגא (HaDarga): The level; הדרושים (HaDrushim): The discourses; ההמשכה (HaHamshachah): The drawing down; ההעלאה דמלכות (HaHa'ala'ah DeMalchut): The elevation of Malchut; הוי' (Havaya): The Tetragrammaton; הולדה (Holadah): Birth; הולדה מזרע האשה (Holadah MiZera HaIsha): Birth from the woman's seed; הולדת האהבה (Holedat HaAhava): Birth of love; הוליד (Holid): Begot; היאך שייך (Heichach Shayach): How is it possible; הכח שבהעלאה (HaKoach SheBaHa'ala'ah): The power in elevation; הכח שבהעלאת המטה (HaKoach SheBaHa'ala'at HaMata): The power in elevating the lower; הכח שישנו בהעלאה (HaKoach SheYeshno BaHa'ala'ah): The power that exists in elevation; המאור הקטן (HaMa'or HaKatan): The small luminary; המעלה דההעלאה עצמה (HaMa'alah DeHaHa'ala'ah; המעלה דהעלאה (HaMa'alah DeHa'ala'ah): The advantage of elevation; המעלה דהעלאה לגבי המשכה (HaMa'alah DeHa'ala'ah LeGabei Hamshachah): The advantage of elevation relative to drawing down; המשכה (Hamshachah): Drawing down; המשכה מלמעלה למטה (Hamshachah MiLema'alah LeMata): Drawing down from above to below; המשכת הזכרון (Hamshachat HaZikaron): Drawing down of remembrance; המשכת הנתינת כח (Hamshachat Netinat Koach): Drawing down of giving power; המשכת העליון (Hamshachat HaElyon): Drawing down of the upper one; המשכת מ"ד (Hamshachat Mayin Duchrin): Drawing down of masculine waters; המשכתו (Hamshachato): Its drawing down; העלאה מלמטה למעלה (Ha'ala'ah MiLemata LeMa'alah): Elevation from below to above; העלאה עצמה (Ha'ala'ah Atzma): The elevation itself; העלאת התחתון (Ha'ala'at HaTachton): Elevation of the lower one; העלאת מ"ן (Ha'ala'at Mayin Nukvin): Elevation of feminine waters; העלם והסתר הלבנה (He'elem VeHester HaLevana): Concealment and hiding of the moon; הקשר (HaKesher): The connection; השייכות (HaShayachut): The connection; התגלותו (Hitgaluto): Its revelation; התיבות (HaTeivot): The words; ואלה תולדות יצחק בן אברהם (Ve'eleh Toldot Yitzchak Ben Avraham): And these are the generations of Isaac son of Abraham; ודוד הוא הקטן (VeDavid Hu HaKatan): And David is the small one; ויאמר לו יהונתן (Vayomer Lo Yehonatan): And Jonathan said to him; ונפקדת (Venifkadta): And you will be remembered/missed; וער"ח (Ve'Erev Rosh Chodesh): And Eve of the New Month; ז"א ומלכות (Ze'ir Anpin UMalchut): Ze'ir Anpin and Malchut; זכרון (Zikaron): Memory/Remembrance; חסדו ית' (Chasdo Yitbarach): His kindness, blessed be He; ידוע (Yadua): It is known; יה"ו נתן (Yud-Hei-Vav Natan): Yud-Hei-Vav gives; יחסר (Yechsar): Will be lacking; יעורר כביכול (Ye'orer Kiv'yachol): Will awaken so to speak; יצחק בן אברהם (Yitzchak Ben Avraham): Isaac son of Abraham; ישראל שדומין ללבנה (Yisrael SheDomim LaLevana): Israel who are compared to the moon; כולא קמי' כלא חשיב (Kula Kamei Kela Chashiv): Everything before Him is considered as nothing; כי חפץ חסד הוא (Ki Chafetz Chesed Hu): For He desires kindness; כי יפקד מושבך (Ki Yifaked Moshavcha): For your seat will be empty; כל ישראל בני מלכים הם (Kol Yisrael Bnei Melachim Hem): All Israel are children of kings; כלי (Kli): Vessel; כמ"ש (KeMo SheKatuv): As it is written; כמובא לעיל (KeMuva Le'eil): As brought above; כסלו (Kislev): Month of Kislev; לבנה (Levana): Moon; להגיע למקום נעלה מאד (LeHagia LeMakom Ne'eleh Me'od): To reach a very elevated place; להוסיף (Lehosif): To add; להעיר (Leha'ir): To note; לכאורה (LiCh'ora): Seemingly; למאומה (LiMe'uma): To anything; למעלה (Lema'alah): Above; לקו"ת (Likutei Torah): Likutei Torah; לקשר זה (Likasher Zeh): To connect this; לשון פועל יוצא (Lashon Po'el Yotzei): Expression of active causation; לשכוח עליו (Lishkoach Alav): To forget about it; מאמרו (Ma'amaro): His discourse; מבה"ח (Merev HaChodesh): From the Eve of the Month; מגעת למקום נעלה יותר (Maga'at LeMakom Ne'eleh Yoter): Reaches a more elevated place; מגעת לשם (Maga'at LeSham): Reaches there; מוכשר לקבל (Muchshar LeKabel): Prepared to receive; מולד (Molad): Birth/Renewal; מולד הלבנה (Molad HaLevana): Birth of the moon; מולד הלבנה מחדש (Molad HaLevana MeChadash): Renewal of the moon anew; מחר חודש (Machar Chodesh): Tomorrow is the new month; מכ"ש (MiKol SheKen): All the more so; ממקום נעלה יותר (MiMakom Ne'eleh Yoter): From a more elevated place; ממשיך ומשפיע במלכות (Mamshich UMashpia BeMalchut): Continues and influences in Malchut; ממשכת את הגילוי (Memshechet Et HaGilui): Draws down the revelation; מעורר אותה (Me'orer Otah): Awakens her; מעוררת אותו (Me'oreret Oto): Awakens it; מעוררת וממשכת (Me'oreret UMemshechet): Awakens and draws down; מעשה התחתונים (Ma'aseh HaTachtonim): Actions of the lower ones; מצד למעלה (MiTzad Lema'alah): From the side above; מצד עצמה (MiTzad Atzma): From its own side; מציאות דקדושה (Metziut DeKedusha): Existence of holiness; מציאות שלו (Metziut Shelo): His existence; מק"א (Makom Acher): Another place; מקום מוכשר (Makom Muchshar): Prepared place; משמע (Mashma): It implies; משפיע ומקבל (Mashpia UMekabel): Giver and receiver; מתגלה (Mitgaleh): Is revealed; מתגלה הכח (Mitgaleh HaKoach): The power is revealed; מתעורר כביכול (Mit'orer Kiv'yachol): Is awakened so to speak; נולד ממנה (Nolad Mimena): Born from it; נותן את כח התולדה (Noten Et Koach HaToldah): Gives the power of generation; נחשב בעיניו (Nechshav BeEinav): Considered in his eyes; נכפל עוד פעם (Nichpal Od Pa'am): Repeated once more; נעלה יותר (Ne'eleh Yoter): More elevated; נעלית יותר (Ne'elit Yoter): More elevated; נשמות ישראל (Neshamot Yisrael): Souls of Israel; נתינת והשפעת (Netinat VeHashpa'at): Giving and influencing; נתינת כח (Netinat Koach): Giving of power; נתינת כח מלמעלה (Netinat Koach MiLema'alah): Giving of power from Above; ע"ד (Al Derech): In the manner of; עבודת האדם (Avodat HaAdam): Service of man; עד"ז (Al Derech Zeh): In the same manner; עה"פ (Al HaPasuk): On the verse; עולמות (Olamot): Worlds; ענין העלאה (Inyan Ha'ala'ah): Matter of elevation; ערך להנבראים (Erech LaNivra'im): Value to the created beings; פנימיות האור (Pnimiyut HaOr): Interiority of light; צ"צ (Tzemach Tzedek): The Tzemach Tzedek; צריך להבין (Tzarich LeHavin): One needs to understand; קדימת ההמשכה (Kedimut HaHamshachah): Precedence of drawing down; קוב"ה לא שריא אלא באתר שלים (HaKadosh Baruch Hu Lo Sharia Ela Be'Atar Shalem): The Holy One Blessed Be He dwells only in a complete place; ר"ח (Rosh Chodesh): New Month; ש"פ (Shabbat Parshat): Shabbat of Torah Portion; שורה ומתגלית (Shora UMitgalet): Dwells and reveals; שייך לר"ח (Shayach LeRosh Chodesh): Related to Rosh Chodesh; שלימות העבודה (Shleimut HaAvoda): Completion of service; שלמעלה משייכות לעולמות (SheLema'alah MiShayachut LeOlamot): Above connection to worlds; שמש (Shemesh): Sun; שני טעמים (Shnei Te'amim): Two reasons; שני ענינים (Shnei Inyanim): Two matters; שרשם (Shorsham): Their root; תולדות (Toldot): Generations/Offspring;