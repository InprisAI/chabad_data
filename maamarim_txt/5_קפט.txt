בס"ד. פורים (מאמר ב) ה'תשי"געל כן קראו לימים האלה פורים על שם הפור1, וע"פ הידוע2 ששמו של כל דבר מורה על ענינו, מובן, דזה שקראו לימים האלה פורים על שם הפור הוא לפי שעיקר היו"ט דפורים הוא הגורל (פור הוא הגורל3). וצריך להבין (כמו שמדייק בתו"א ד"ה זה4), דלכאורה, הרי לא זה הי' [עיקר5] הנס. ולהוסיף, דהגורל שהפיל המן (לא רק שלא זה הי' הנס, אלא אדרבה) הי' חלק מהגזירה [ובלשון המגילה6 הפיל פור הוא הגורל להומם ולאבדם], ומזה שימים אלה נקראים בשם פורים על שם הפור, משמע שזה (הגורל) הוא עיקר הנס דפורים, ועד שהנס נקרא על שם זה. ולכאורה הי' אפשר לבאר ע"פ מה שאיתא בגמרא7 דכשנפל הפור בחודש אדר שמח (המן) שמחה גדולה, אמר נפל לי פור בירח שמת בו משה, ולא הי' יודע שבשבעה באדר מת ובשבעה באדר נולד. ועפ"ז הי' אפשר לומר, דזה שימים האלה נקראים על שם הפור הוא לפי שהנס דפורים הי' זה שנפל הפור בחודש אדר, החודש שבו נולד משה מושיען של ישראל. אבל ביאור זה עצ"ע, כי מזה שהיו"ט נקרא פורים על שם הפור, משמע, שהשייכות דהנס לפור היא (לא רק לזה שנפל הפור בחודש אדר, אלא גם) לענין הפור עצמו. ואדרבה, עיקר הנס הי' מצד הפור הוא הגורל. דגורל הוא ענין נעלה ביותר, שמזה נמשך הנס. וזה שנפל הגורל על חודש אדר שבו נולד מושיען של ישראל הוא (כמו כל הענינים שהיו בהנס דפורים, שהם) תוצאה מעיקר ענינו, פורים על שם הפור.ב) ויובן זה ע"פ המבואר בתו"א8 דפורים ויום הכפורים שייכים זל"ז9. דפירוש יום כפורים הוא כמו פורים [ויתירה מזו, דמזה שיום הכפורים הוא כפורים (בכ"ף הדמיון בלבד), מוכח, שפורים הוא נעלה יותר מיוהכ"פ10]. ומהשייכות דיוהכ"פ ופורים היא, שבשניהם הו"ע הגורל. דביוהכ"פ הפילו גורל על שני השעירים11, וגם פורים הוא על שם הפור הוא הגורל. ועוד ענין בהשייכות דפורים ויוהכ"פ, ששניהם הם למעלה משם הוי'12. דביוהכ"פ כתיב13 לפני הוי' תטהרו, למעלה מהוי'14. וגם בנוגע לפורים ידוע15 דהטעם שלא נזכר שם הוי' בכל מגילת אסתר16 הוא לפי שבפורים הוא גילוי אוא"ס שלמעלה מהוי'.וביאור השייכות דשני הענינים בההשוואה דיוהכ"פ ופורים [שבשניהם הו"ע הגורל, וששניהם הם למעלה משם הוי'17], יובן בהקדים דענין הגורל הוא למעלה מהשכל18. שהרי גורל הוא (בכלל19) בשני דברים שוים [וכמו שני השעירים דיוהכ"פ שהיו שוים במראה ובקומה ובדמים20], דכאשר אחד מהם הוא טוב יותר, אין מקום לגורל, ודוקא כששני הדברים הם שוים, כיון שמצד השכל א"א להכריע באיזה מהם לבחור, סומכים אז על הגורל שלמעלה מהשכל. ועד"ז הוא למעלה, דגורל הוא למעלה מהשתלשלות [דחכמה היא ראשית ההשתלשלות, וגורל שהוא למעלה מהחכמה הוא למעלה מהשתלשלות]. ועפ"ז, ההשוואה דפורים ויוהכ"פ, שבשניהם הו"ע הגורל, הוא – גילוי אוא"ס שלמעלה מהשתלשלות. וזהו הקשר דשני הענינים בההשוואה דיוהכ"פ ופורים, שבשניהם הו"ע הגורל וששניהם הם למעלה מהוי', כי הוי' הוא השתלשלות (יו"ד חכמה ה' בינה וכו'), וזה שיוהכ"פ ופורים הם למעלה מהוי' הוא שהגילוי דיוהכ"פ ודפורים הוא למעלה מהשתלשלות21, ענין הגורל.ג) והנה ידוע22 במעלת הגורל, שהוא למעלה (לא רק מהשכל, אלא) גם מהרצון שלמעלה מהשכל. שהרי כשאדם מטיל גורל הוא מחליט דכמו שיפול הגורל כן יהי' רצונו. דמזה מוכח שהגורל מגיע בדרגא שלמעלה גם מהרצון, שלכן הרצון הוא כפי הגורל. ועד"ז הוא למעלה, דענין הגורל הוא בבעל הרצון שלמעלה מרצון. ועפ"ז יש לומר, שהקשר דשני הענינים בההשוואה דיוהכ"פ ופורים (שבשניהם הו"ע הגורל וששניהם הם למעלה מהוי') הוא, כי ההתחלה דשם הוי' היא הקוץ שעל היו"ד, שרומז על הרצון שלמעלה מחכמה23, וזה שיוהכ"פ ופורים הם למעלה מהוי' (למעלה גם מהקוץ שעל היו"ד) הוא שביוהכ"פ ובפורים הוא המשכת וגילוי בחינת בעל הרצון (שלמעלה מרצון)24, ענין גורל.ד) ועפ"ז יש לבאר הקשר דשני הפירושים ביום הכפורים – שביום זה מתכפרים כל הענינים הבלתי רצויים (כפורים כפשוטו), ושיום זה הוא כמו פורים (שהדמיון דיוהכ"פ לפורים הוא שביוהכ"פ הפילו גורל, כמו פורים על שם הפור הוא הגורל) – כי שלימות הכפרה על הענינים שעשו היפך הרצון דתומ"צ הוא כשהמשכת הכפרה היא מאוא"ס בעל הרצון (שלמעלה מהרצון דתומ"צ)25. וזהו הקשר דשני הפירושים ביום כפורים, דזה שיוהכ"פ הוא כמו פורים על שם הפור הוא הגורל, היינו שגם ביוהכ"פ הוא ההמשכה מבעל הרצון (דוגמת ההמשכה דפורים), הוא טעם וביאור על זה שהוא יום כפורים כפשוטו, שבו מתכפרים הענינים הבלתי רצויים. וזהו מה שהכפרה דפורים היא נעלית יותר מהכפרה דיוהכ"פ26, דיוהכ"פ אינו מכפר אלא עם התשובה27 והכפרה שהיתה לכל היהודים בימי הפורים ה"ז יום שמחה28, כי עיקר ענין הגורל (המשכת בחינת בעל הרצון) הוא בימי הפורים, דהימים עצמם נקראים בשם פורים על שם הפור, ולכן, הכפרה שהיתה בימי הפורים אין בה הגבלות29, ויום הכפורים הוא כפורים30 בכ"ף הדמיון בלבד, ואין יוהכ"פ מכפר אלא עם התשובה.ה) וצריך להבין, דלפי הנ"ל שע"י הפור הוא הגורל הוא המשכת אוא"ס בעל הרצון, שעי"ז נתכפרו כל הענינים הבלתי רצויים, מה היתה סברתו של המן הרשע (שקטרג על היהודים31) להפיל פור הוא הגורל. גם צריך להבין מ"ש על כן קראו לימים האלה פורים על שם הפור, דהפור (בה"א הידיעה) קאי על הפור שנאמר לפנ"ז היינו הפור שהפיל המן, והרי הפור שהפיל המן הי' ענין בלתי רצוי ולמה נקראים ימים האלה פורים על שם פור זה. ונקודת הביאור בזה, שמצד הדרגא דהשתלשלות, כיון שבדרגא זו מעשה התחתונים תופס מקום, עיקר ההשפעה היא לישראל, לפי שישראל הם מקיימים תומ"צ, ואפילו אלו שהם היפך צדיקים הם מלאים מצוות כרמון32. וכמ"ש33 השקיפה ממעון קדשך מן השמים וברך את עמך את ישראל, שמצד בחינת שמים [שמים הוא שם מים34, ומים הוא חכמה ראשית ההשתלשלות], נשפעים הברכות לישראל35. וכיון שגם המן הרשע ידע שלאחרי כל הקטרוגים שקטרג על ישראל אין שום דמיון בינו ובין ישראל [שלכן, מצד הדרגא דהשתלשלות אין שייך שהמן הרשע ינצח ח"ו את ישראל שגם הפחותים שבהם מלאים מצוות כרמון], לכן הפיל פור הוא הגורל, דכיון שבהדרגא דלמעלה מהשתלשלות (גורל) אין מעשה התחתונים תופס מקום, והכל שוים שם, כחשיכה כאורה36, לכן חשב שמצד דרגת הגורל שלמעלה מהשתלשלות יש מקום שהוא ינצח ח"ו את ישראל.ו) ויש לקשר זה עם המבואר במק"א37 בענין אחשורוש, דאחשורוש הוא אחש ורוש38. חש הוא מלשון שתיקה [כדאיתא בגמרא39 מאי חשמל כו' עתים חשות עתים ממללות], והשתיקה דחש היא למעלה מדיבור40, ע"ד מלה בסלע שתיקותא בתרי41. דשרש הדיבור הוא בחכמה42, ושתיקה היא בכתר שלמעלה מהחכמה, כמארז"ל43 סיג לחכמה שתיקה44, דסיג לחכמה (סיג מלשון גדר ומקיף) הוא הכתר שלמעלה מהחכמה. ויש לקשר זה עם מה דאיתא במדרש45 שאחשורוש זה הקב"ה שאחרית וראשית שלו46, כי כתר הוא (בכלל) אור הסובב שלמעלה מהשתלשלות, דאור הסובב כולל אחרית וראשית בשוה, אחרית וראשית שלו47.וצריך להבין, דבגמרא48 איתא דאחשורוש הוא על שם שהושחרו פניהם של ישראל בימיו, ואיך זה מתאים עם הפירוש שאחשורוש הוא מי שאחרית וראשית שלו. והענין הוא, דהיא הנותנת. דכיון שמצד הסובב שלמעלה מהשתלשלות אור וחושך שוים לפניו (כנ"ל סעיף ה), לכן, מבחינת השתיקה (חש דאחשורוש) שלמעלה מדיבור נשתלשל (ע"י ריבוי צמצומים וכו') השתיקה שלמטה מדיבור49, שהאלקות הוא בהעלם (העלם כפשוטו שלמטה מגילוי), ועד להשתיקה דכרחל לפני גוזזי' נאלמה50, דלא רק שהאלקות אינו מאיר בגילוי אלא שגם הקליפה מסתרת על האלקות, קליפת נוגה שנקראת חש51, ועד שמתחברת עם גקה"ט, רוש52.ז) ויש לומר, דהטעם על זה שהמן הפיל פור בכדי להגיע לבחינת הגורל שלמעלה מהשתלשלות, אף שאז [בימי אחשורוש, גם קודם שהפיל פור] היתה ההנהגה מצד למעלה מהשתלשלות, הוא, לפי שבחינת הגורל הוא למעלה יותר גם מבחינת אחשורוש מי שאחרית וראשית שלו. והענין הוא, דמזה עצמו שנקרא בשם אחשורוש מי שאחרית וראשית שלו, מוכח, שגם לגבי' ישנם הענינים דאחרית וראשית46, אלא שהם שוין לגבי'. [ולהעיר ממ"ש53 עשה משתה לכל שריו ועבדיו ואח"כ לכל העם הנמצאים בשושן, ומבואר בלקו"ת54 שהגילוי שהי' לכל העם הי' למטה במדריגה מהגילוי שהי' לשריו ועבדיו. ולהוסיף, שגם בהגילוי שהי' לכל העם היו כו"כ חילוקי דרגות, הראוי לחצר לחצר הראוי לגינה לגינה הראוי לביתן לביתן55. ויש לומר, שמצד בחינת ההשתלשלות, הגילוי הוא רק לשרים ועבדים, וזה שהי' הגילוי גם לכל העם (ועד לאלה שראויים רק לחצר) הוא לפי שהגילוי הי' מבחי' אחשורוש שאחרית וראשית שלו. ומ"מ הגילוי להעם הי' למטה מהגילוי לשריו ועבדיו (וגם בהגילוי להעם היו כמה דרגות), כי זה שאחרית וראשית שלו הוא שלגבי' אחרית וראשית הם בשוה, אבל בנוגע להגילוי שלו בעולמות, בעולמות העליונים (ראשית) הוא בגילוי יותר מבעולמות התחתונים (אחרית)56]. משא"כ בבחינת הגורל אין מלכתחילה הענין דראשית ואחרית, כמובן מזה שהגורל הוא (בכלל) בשני דברים שוים (כנ"ל סעיף ב). וכמו שהוא בנוגע להענינים דראשית ואחרית (מעלה ומטה), עד"ז הוא בנוגע לקדושה וסט"א, שמצד הדרגא דאחשורוש יש חילוק בין קדושה לסט"א, אלא שמצד הרוממות שלו אין זה תופס מקום (כ"כ), ולכן אפשר להיות יניקה גם לסט"א [ח"ש דק"נ ורוש דגקה"ט57], ועד שתהי' התגברות הסט"א על הקדושה – הושחרו פניהם של ישראל56 [וי"ל ע"ד שממית בידים תתפש והיא בהיכלי מלך58 (אף שהיא מלכלכת את ההיכל), כי מצד רוממותו של המלך אינו נותן לב להקפיד לגרשה59], אבל לא להשמידם ח"ו. וכשביקש המן להשמיד את כל היהודים (ח"ו היל"ת) הפיל פור הוא הגורל60, דכיון שבבחינת הגורל אין מלכתחילה חילוק בין קדושה לסט"א [ובפרט לפי המבואר לעיל (סעיף ג' וד') שהגורל הוא לא רק למעלה מהשתלשלות אלא למעלה גם מהרצון דתומ"צ], לכן חשב שעי"ז יוכל ח"ו להפיק את זממו.ח) והנה כמו שגורל הוא למעלה מהשכל ולמעלה גם מהרצון, עד"ז הוא בנוגע לבחירה שהוא למעלה משכל ולמעלה גם מרצון. דכאשר שכלו מחייב שדבר זה ראוי לבחור בו, וגם כשהוא רוצה באיזה דבר (רצון שלמעלה מהשכל), הרי הוא מוכרח בזה ואין זה בחירה חפשית, ואמיתית ענין הבחירה הוא כשהבחירה שלו היא לא מצד השכל וגם לא מצד הרצון61, אלא שכך בוחר בבחירתו החפשית. והחילוק בין גורל ובחירה הוא, דכשאדם עושה גורל ומחליט דכמו שיפול הגורל כן יהי' רצונו, הרצון שלו הוא לא מצד האדם אלא מפני שכן נפל הגורל, ובחירה היא שהאדם הוא הבוחר. ומזה מובן, דבחירה היא למעלה מגורל. דגורל הוא הדרגא בנפש שהיא מוגדרת ומוכרחת בזה ששני הדברים הם שוים לגבה, וענין הבחירה הוא שאינו מוגדר ומוכרח באיזה דברים, כולל דברים שוים לגבי', וביכלתו לבחור במה שירצה.ויש לומר, דבבחירה ישנם שני הענינים. הדרגא דנפש שלמעלה משכל שלגבה שני הדברים הם בשוה – דרגת הגורל, וזה שהוא בוחר כמו שרוצה (הגם ששני הדברים הם שוים (לגבי')) הוא בא מעצם הנפש. וע"י הבחירה, ההמשכה מהעצם להדרגא דגורל (הדרגא שלגבה שני הדברים הם בשוה), גם הגורל (הגם שמצד עצמו אפשר להיות בשני האופנים) הוא כפי הבחירה. וע"ד מ"ש62 אתה תומיך גורלי, שהקב"ה תומך את הגורל שיהי' כפי בחירת העצמות. וזהו מ"ש63 יבחר לנו את נחלתינו את גאון יעקב גו', דביעקב כתיב64 יעקב חבל נחלתו ותרגם אונקלוס יעקב עדב אחסנתי' דעדב הוא גורל65, וענין יבחר גו' את גאון יעקב הוא66, שגם בדרגת הגורל שלמעלה מהשתלשלות שהכל שוים שם, הבחירה היא בישראל דוקא.ט) וזהו על כן קראו לימים האלה פורים על שם הפור, שנפילת הגורל למעלה היתה כפי כוונת ובחירת העצמות, דהגם שאח עשו ליעקב מ"מ ואוהב את יעקב ואת עשו שנאתי67. דע"י המס"נ דישראל במשך כל השנה68, דענין המס"נ הוא מעצם הנשמה, היינו מצד הבחירה דעצם הנשמה בהעצמות69, עי"ז נמשך ונתגלה בחירת העצמות בישראל, ועי"ז, גם הגורל דלמעלה הי' שליהודים יהי' אורה ושמחה וששון ויקר70, ואת המן ואת בניו יתלו על העץ71. ומדייק הכתוב הפור בה"א הידיעה שקאי על הפור שהפיל המן (כנ"ל סעיף ה), כי ע"י הנס דפורים נתגלה שגם הפור שהפיל המן הי' מלכתחילה בשביל הגילוי דבחירת העצמות בישראל. וזהו שנפל הפור בחודש אדר, החודש שבו נולד מושיען של ישראל, כי נפילת הפור מלכתחילה היתה בכדי שיתגלה שגם הפור עצמו, אף שיש בו מקום לשני הצדדים [ויתירה מזה שבחיצוניות הי' נראה שהפור הוא לטובתו של המן ועד שהיתה הגזירה], הפנימיות של הפור הי' גם מלכתחילה כפי בחירת העצמות, ואוהב את יעקב ואת עשו שנאתי.ועד"ז הוא בנוגע להעץ אשר הכין לו72, לו לעצמו73, דהטעם שעשה עץ גבוה חמישים אמה הוא74 כי רצה להגיע לשער הנו"ן שלמעלה מהשתלשלות ששם הוא כחשיכה כאורה, והנס דפורים הי' שגם מצד הדרגא דלמעלה מהשתלשלות (גורל, שער הנו"ן) תלו את המן על העץ, ואז נתגלה שגם זה שהכין העץ מלכתחילה הי' לו, לעצמו.וזהו ענין פורים, שבימי הפורים בכל שנה ושנה, נמשך שגם בדרגת הפור שלמעלה מהשתלשלות יהי' יבחר לנו את נחלתינו את גאון יעקב גו' ומחה אמחה את זכר עמלק גו'75, בגאולה השלימה בקרוב ממש.

=== FOOTNOTES ===

* ) יצא לאור בקונטרס פורים – תנש"א, "לקראת ימי הפורים הבעל"ט .. יא אדר, שנת ה'תנש"א".אמירת מאמר זה – "המאמר השני* שנאמר בהתוועדות דפורים בשנה ההיא" – "היתה קשורה, כנראה, עם המאורעות שאירעו בתקופה ההיא עד למפלתו של המושל דמדינה ההיא שהי' צורר ישראל, כפי שהבינו בשעתו מהסיפור שסיפר כ"ק אדמו"ר שליט"א** – כהקדמה ובסמיכות לאמירת מאמר זה – ע"ד הוראת כ"ק אדמו"ר (מהורש"ב) נ"ע בתקופת המהפיכה לאחרי מפלתו של הקיסר".*) נוסף על המאמר הראשון – ד"ה ויהי אומן את הדסה גו' (תורת מנחם – סה"מ תשי"ג ע' קא ואילך).**) בהשיחות – סל"ה (תורת מנחם – התוועדויות ח"ח ע' 49).1) אסתר ט, כו.2) ראה שעהיוה"א פ"א. תשובות וביאורים (קה"ת תשל"ד) סימן א' (אג"ק ח"א ס"ע רפח ואילך).3) אסתר ג, ז. ט, כד.4) בהוספות קכב, א ואילך. וכן מדייק בד"ה זה באוה"ת מג"א (קה"ת, תש"נ) ע' קצד. [ד"ה הנ"ל שבתו"א ישנו גם (בשינויים) בסה"מ תקס"ח ח"א ע' פב ואילך. ועם הגהות וכו' – באוה"ת שם ע' קצז ואילך. שם ס"ע רכב ואילך].5) כ"ה בתו"א, סה"מ תקס"ח ואוה"ת שם. ואולי אפ"ל, שגם זה שנפל הפור בחודש אדר, הוא נס (כדלקמן בפנים), ולכן מדייק שאין זה עיקר הנס.6) ט, כד.7) מגילה יג, ב.8) מג"א צב, ד. שם צה, סע"ד. הוספות קכא, א.9) ראה גם תקו"ז תכ"א (נז, ב) "פורים אתקריאת על שם יום הכפורים". ולכאורה, פירוש התקו"ז ופירוש התו"א שבהערה הבאה ש"כפורים" הוא כמו פורים, הם שני פירושים הפכים. דלפירוש התקו"ז שפורים נקרא על שם יום הכפורים – יוהכ"פ הוא למעלה מפורים, ולפירוש התו"א שיום הכפורים הוא כפורים (בכ"ף הדמיון בלבד) – פורים הוא למעלה מיוהכ"פ.והנה בתקו"ז שם "פורים אתקריאת על שם יום הכפורים דעתידין לאתענגא בי' ולשינויי לי' מעינוי לעונג". ועפ"ז הי' אפ"ל (בדוחק עכ"פ), דמ"ש בתו"א שיוהכ"פ הוא כמו פורים – הוא בנוגע ליוהכ"פ כמו שהוא עכשיו (יום עינוי), ומ"ש בתקו"ז שיוהכ"פ הוא למעלה מפורים – הוא בנוגע ליוהכ"פ כמו שיהי' לע"ל דעתידין לאתענגא כו'. אבל, להביאור דלקמן ס"ד [שהגורל דיוהכ"פ הוא רק בנוגע לשני השעירים], וכן להביאור שבתורת שלום שבהערה 30, אין חילוק לכאורה בין יוהכ"פ עכשיו ליוהכ"פ לע"ל, וכמובן גם מזה שגם לע"ל יהי' נקרא בשם יום כפורים.10) תו"א שם קכא, א. ולהעיר מהדיעה (מדרש משלי פ"ט) שכל המועדים עתידים להבטל, גם יוהכ"פ, חוץ מפורים.11) אחרי טז, ח ואילך.12) אוה"ת ויצא רכה, א. מג"א ע' קפט. וראה גם אוה"ת תבוא שבהערה 17.13) אחרי טז, ל.14) לקו"ת אחרי כח, סע"ג. ר"ה נט, סע"ד. וראה גם אוה"ת שבהערה 12. ובכ"מ.15) תו"א מג"א ק, ב. קכא, רע"ג. ובכ"מ.16) ראה לקו"ש חכ"א ע' 201, ובהנסמן בהערות שם.17) ראה אוה"ת תבוא ע' תתשח "יוהכ"פ ופורים בחד דרגא, כי ביוהכ"פ לפני הוי' תטהרו, וכן בפורים פור הוא הגורל". דמזה משמע ש"לפני הוי'" וגורל הם (בכללות) ענין אחד.18) תו"א מג"א (הוספות) קכא, א. שם קכג, ג. אוה"ת מג"א ע' כח. שם ע' סב ואילך. שם ע' קסד (בענין גורל דפורים). וראה גם אגה"ק סוס"ז. ספר הליקוטים – דא"ח צ"צ ערך גורל. סה"מ תרס"ה ע' רו. תרפ"ח ע' קיז ואילך. ועוד.19) אבל שייך גם בדברים שאינם שוים – אף שאז מחייב השכל שצריך לבחור בזה שהוא טוב יותר – כי לפעמים מחליט שהרצון שלו יהי' לא כמו שהשכל מחייב אלא כמו שיפול הגורל. וראה תו"א מג"א קכג, ג "שמבטל הבחירה שע"פ הדעת אלא יתלה הדבר רק כמו שהוא יפיל הגורל גם שיהי' לנגד הדעת". וראה הערה הבאה.20) יומא סב, א (במשנה). רמב"ם הל' עבודת יוהכ"פ פ"ה הי"ד.וזה שבדיעבד גם כשאינם שוים הם כשרים (יומא שם, רמב"ם שם), הוא – כי גם אז שייך ענין הגורל, כבהערה הקודמת. אלא שמצותן שיהיו שניהם שוין – כי גורל בכלל הוא בשוין.21) תו"א מג"א ק, ב.22) שם קכא, א. אוה"ת מג"א ע' כח. ע' קסד. ע' קסז. ע' קעא.23) אגה"ת פ"ד (צד, ב).24) ראה גם אוה"ת שם ע' כח "לפני הוי', למעלה מבחי' שם הוי', שהיו"ד הוא בחי' חכמה ורצון*, כ"א בחי' בעל הרצון".*) לכאורה הכוונה להיו"ד וקוצו.25) ראה בארוכה תו"מ סה"מ תשרי ע' צג. וש"נ.26) ראה גם סה"מ תרכ"ח ע' קי וסה"מ תרס"א ע' ריט, דיוהכ"פ אינו מכפר על הכל [דבעבר על כריתות ומיתות ב"ד, גמר כפרתו היא ע"י יסורים, וכשחילל את השם גמר כפרתו היא ע"י מיתה (יומא פו, א. רמב"ם הל' תשובה פ"א ה"ד)], ובימי הפורים, אף שהחטא שלהם הי' שנהנו מסעודתו של אותו רשע (מגילה יב, א) שזה הי' חילול ש"ש בפרהסיא, מ"מ נתכפר להם גם זה. והחידוש שבפנים (ע"פ תו"א שבהערה 28) הוא, שגם בהעבירות שיוהכ"פ מכפר, יש מעלה בפורים לגבי יוהכ"פ.27) ראה יומא פה, ב. רמב"ם שם ה"ג-ד. ולהעיר מתוספות ישנים יומא שם, שגם לדעת רבי "צריך תשובה לכפרה גמורה".28) כן משמע בתו"א מג"א קכא, א.29) בתו"א שם משמע שהכפרה בימי הפורים היתה ע"י המס"נ שלהם. ויש לומר, שעיקר הכפרה היתה מצד הגורל (המשכה מבעל הרצון), וזה שהוצרכו גם למס"נ – ראה לקמן ס"ט. ועצ"ע.30) ולהעיר מסה"ש תורת שלום ע' 219, שגם בהגורל עצמו יש חילוק בין הגורל דיוהכ"פ והגורל דפורים. עיי"ש.31) ראה ד"ה חייב אינש עטר"ת סוס"ג (סה"מ עטר"ת ע' שו), תרפ"א (תש"ח) סוס"ד (סה"מ תרפ"א ע' קצא. ה'תש"ח ע' 118). ד"ה בלילה ההוא ה'ש"ת (סה"מ ה'ש"ת ריש ע' 9). ובכ"מ.32) עירובין יט, א. חגיגה בסופה.33) תבוא כו, טו. וראה תו"א מקץ לה, א. סה"מ עטר"ת שם (ע' שה). ה'ש"ת שם (ע' 6).34) חגיגה יב, א.35) ויש לומר, דמ"ש "וברך את עמך את ישראל" הוא לרמז, שמצד בחינת "שמים" נשפעים הברכות גם לאלה שהם בחינת "עם" – דשם עם מורה על היפך השבח (במדב"ר פ"כ, כג) – כי גם הם מלאים מצוות כרמון, כנ"ל בפנים.36) תהלים קלט, יב.37) אוה"ת מג"א ס"ע כד ואילך.38) כ"ה גם בתו"א מג"א (הוספות) קיח, א. אבל הביאור שם הוא באופן אחר.39) חגיגה יג, סע"א ואילך.40) ראה חגיגה שם (ריש ע"ב) "בשעה שהדיבור יוצא מפי הקב"ה חשות ובשעה שאין הדיבור יוצא מפי הקב"ה ממללות", שמזה מובן שהשתיקה דחש היא למעלה מדיבור. וראה תו"א שבהערה 44.41) מגילה יח, א.42) אגה"ק ס"ה (קז, א).43) אבות פ"ג מי"ג.44) ראה גם תו"א לך לך (יב, סע"ב. שם, ד) בענין חש דחשמל שהו"ע סיג לחכמה שתיקה.45) הובא במאו"א ע' א אות קפב. וראה גם מחיר יין להרמ"א עה"פ אסתר א, יב-יג, מרקאנטי ויצא כט, י ("באגדה אמרו"). ערכי הכינויים (לבעל סדר הדורות) ערך אחשורוש.46) להעיר מאוה"ת שמביא שם בחצע"ג (לפי הפירוש שאחשורוש הוא אחש ורוש) שאחשורוש הוא זה שאחרית וראשית שלו.47) ראה סה"מ תרס"ט ס"ע קנד ואילך.48) מגילה יא, א.49) ראה אוה"ת מג"א ע' א-ב בענין ב' הבחינות דשתיקה (שלמעלה מדיבור ושלמטה מדיבור).50) ישעי' נג, ז. וראה לקו"ת מסעי פט, ג.51) ע"ח שער מ"ט (שער ק"נ) פ"ג.52) אוה"ת שם (ע' ב).53) אסתר א, ג-ה.54) שמע"צ צב, א – הובא באוה"ת מג"א ע' כז.55) מגילה יב, א.56) להעיר מהמשך תרס"ו ע' נה, "דעם היות דסוכ"ע הוא למעלה כמו למטה, מ"מ למטה הוא נמצא בהעלם ולמעלה מאיר בגילוי יותר".57) ראה לעיל ס"ו.58) משלי ל, כח.59) סהמ"צ להצ"צ עז, ב. ובכ"מ.60) אסתר ג, ו-ז.ויש לומר דזהו מ"ש "בשנת שתים עשרה למלך אחשורוש הפיל פור גו'", דנוסף על "בשנת גו' למלך אחשורוש" – "הפיל פור הוא הגורל גו'".61) ראה סה"מ ה'תש"ג ע' 24 דענין הבחירה הוא "שיכול לרצות ולא לרצות".62) תהלים טז, ה.63) שם מז, ה.64) האזינו לב, ט.65) ראה תרגום אחרי טז, ח. וראה גם ספרי האזינו שם "אין חבל אלא גורל". ובפירוש הראב"ע שם "חבל כמו גורל".66) ולהעיר מאוה"ת מג"א ע' סג.67) מלאכי א, ב-ג.68) ראה תו"מ סה"מ אדר ע' פה. וש"נ.69) בתניא ספי"ח "שאי אפשר כלל לכפור בה' אחד". ומבואר במק"א (ראה תו"מ סה"מ כסלו ע' מא) דכיון שמס"נ הוא גילוי היחידה שאין כנגדה לעו"ז (בבואה דבבואה לית להו), לכן המס"נ שלו הוא באופן שאינו יכול להיות נפרד ח"ו.אבל מכיון שענין הבחירה הוא "עמוד התורה והמצוה" (רמב"ם הל' תשובה פ"ה ה"ג), והבחירה היא מעיקרי מעלת עבודת האדם (סה"מ תר"ס ע' ח ואילך) – צריך לומר (וראה גם לקו"ש ח"ד ע' 1340 ואילך ושם בהערה 14), דזה שמצד היחידה א"א להיות באופן אחר, אין זה שהיא מוכרחת בזה, אלא שהבחירה שלה בהעצמות היא השוללת שלא יהי' נתינת מקום ואפשרות להיות נפרד ח"ו [וע"ד "להחליפם באומה אחרת איני יכול" (פתיחתא דרות רבה ג. ובכ"מ) שזהו מצד הבחירה שהקב"ה בחר בישראל בבחירתו החפשית]. וראה לקו"ש חי"ט ע' 281 ואילך ובהערות שם.70) אסתר ח, טז.71) שם ז, יו"ד. ט, יד.72) שם ו, ד.73) ראה מגילה טז, א ובפרש"י שם. וראה חדא"ג מהרש"א שם.74) סה"מ ה'ש"ת ע' 10-9.75) בשלח יז, יד (קרה"ת דפורים).

=== GLOSSARY ===

אג"ק (Igrot Kodesh): Holy Letters; אגה"ק (Igeret HaKodesh): Holy Epistle; אגה"ת (Igeret HaTeshuvah): Epistle of Repentance; אוה"ת (Or HaTorah): Or HaTorah; אונקלוס (Onkelos): Onkelos; אור אין סוף (Or Ein Sof): Infinite Light; אור הסובב (Or HaSoveiv): Surrounding Light; אחרי (Acharei): After; אחרית וראשית שלו (Acharit VeReishit Shelo): His end and beginning; אחש ורוש (Achash VeRosh): Silent and head; אחשורוש (Achashverosh): Ahasuerus; אתה תומיך גורלי (Atah Tomich Gorali): You support my lot; בדיעבד (BeDi'avad): After the fact; בחד דרגא (BeChad Darga): On one level; בחירה (Bechirah): Choice; בחירה חפשית (Bechirah Chofshit): Free choice; במשנה (BaMishnah): In the Mishnah; בס"ד (B'Siyata D'Shmaya): With Divine Assistance; בעל הרצון (Ba'al HaRatzon): Master of will; בעל"ט (Ba'al Tov): Master of Good; בקרוב ממש (BeKarov Mamash): Very soon; בשבעה באדר מת ובשבעה באדר נולד (BeShiv'ah BeAdar Met U'VeShiv'ah BeAdar Nolad): On the seventh of Adar he died and on the seventh of Adar he was born; גאולה השלימה (Geulah HaShleimah): Complete redemption; גורל (Goral): Lot/lottery; גזירה (Gezerah): Decree; גמרא (Gemara): Talmud; גקה"ט (Gimel Kelipot HaTeme'ot): Three impure shells; דא"ח (Derech Chaim): Way of Life; ה'תשי"ג (HaTashi"g): The year 5713; הגבלות (Hagbalot): Limitations; הגהות (Hagahot): Corrections; הוספות (Hosafot): Additions; הושחרו פניהם של ישראל (Hushcharu Pneihem Shel Yisrael): The faces of Israel were blackened; הידוע (HaYadu'a): The known principle; היכלי מלך (Heichalei Melech): Palaces of the king; הלכה יד (Halachah Yud Dalet): Law 14; הלכות עבודת יום הכפורים (Hilchot Avodat Yom HaKippurim): Laws of Yom Kippur Service; המועדים (HaMo'adim): The festivals; המן (Haman): Haman; הנסמן (HaNisman): That which is cited; העלם (He'elem): Concealment; העץ אשר הכין לו (HaEtz Asher Heichin Lo): The tree that he prepared for him; העצמות (HaAtzmut): The Essence; הפור בה"א הידיעה (HaPur BeHei HaYedi'ah): The pur with the definite article; הפיל פור הוא הגורל להומם ולאבדם (Hipil Pur Hu HaGoral LeHumam U'LeAbdam): He cast the pur, that is the lot, to destroy and annihilate them; הקיסר (HaKeisar): The Kaiser; הראוי לחצר לחצר (HaRa'uy LeChatzar LeChatzar): Appropriate for courtyard to courtyard; השקיפה ממעון קדשך מן השמים (Hashkifah MiMe'on Kodshecha Min HaShamayim): Look down from Your holy dwelling in heaven; השתלשלות (Hishtalshelut): Chain of emanation; התוועדויות (Hitva'aduyot): Gatherings; התוועדות (Hitva'adut): Gathering; ואוהב את יעקב ואת עשו שנאתי (VeOhav Et Ya'akov VeEt Esav Sanati): And I loved Jacob but Esau I hated; ואת המן ואת בניו יתלו על העץ (VeEt Haman VeEt Banav Yitlu Al HaEtz): And Haman and his sons they hanged on the tree; ויהי אומן את הדסה (VaYehi Omen Et Hadassah): And he raised Hadassah; חודש אדר (Chodesh Adar): Month of Adar; חכ"א (Chelek Alef): Volume 1; חכמה (Chochmah): Wisdom; חש (Chash): Silent; חשמל (Chashmal): Chashmal; יא אדר (Yud Alef Adar): Eleventh of Adar; יבחר לנו את נחלתינו את גאון יעקב (Yivchar Lanu Et Nachalatenu Et Ge'on Ya'akov): He will choose for us our inheritance, the pride of Jacob; יום הכפורים (Yom HaKippurim): Day of Atonement; יום טוב (Yom Tov): Holiday; יום עינוי (Yom Inuy): Day of affliction; יום שמחה (Yom Simchah): Day of joy; יומא (Yoma): Yoma; יעקב חבל נחלתו (Ya'akov Chevel Nachalato): Jacob is the portion of His inheritance; כ"ף הדמיון (Kaf HaDimyon): Letter Kaf of comparison; כ"ק אדמו"ר (Kevod Kedushat Admor): His Honor and Holiness the Rebbe; כחשיכה כאורה (KeChashichah Ka'Orah): Like darkness so is light; כפורים (Kipurim): Like Purim; כפרה (Kaparah): Atonement; כרחל לפני גוזזיה נאלמה (KeRachel Lifnei Gozezeiha Ne'elmah): Like a sheep before its shearers is silent; כריתות (Keritot): Excisions; כשרים (Kesherim): Valid; כתר (Keter): Crown; לו לעצמו (Lo LeAtzmo): For himself; ליהודים היה אורה ושמחה וששון ויקר (LaYehudim Hayah Orah VeSimchah VeSason VeYekar): For the Jews there was light and joy and gladness and honor; לע"ל (LeAtid Lavo): In the future to come; לפני הוי' תטהרו (Lifnei Havayah Titharu): Before Hashem you shall be purified; לקו"ש (Likutei Sichot): Likutei Sichot; לקו"ת (Likutei Torah): Likutei Torah; לקוטי תורה (Likutei Torah): Likutei Torah; לקראת ימי הפורים (Likrat Yemei HaPurim): Approaching the days of Purim; לשינויי (LeShinuyei): To change; מאמר (Ma'amar): Discourse; מאמר חז"ל (Ma'amar Chazal): Saying of the Sages; מג"א (Megillat Esther): Megillat Esther; מגילה (Megillah): Scroll of Esther; מגילת אסתר (Megilat Esther): Scroll of Esther; מדרש (Midrash): Midrash; מדרש משלי (Midrash Mishlei): Midrash Proverbs; מהורש"ב (Maharshab): The Rebbe Rashab; מושיען של ישראל (Moshi'an Shel Yisrael): Savior of Israel; מחה אמחה את זכר עמלק (Machoh Emcheh Et Zecher Amalek): I will surely blot out the memory of Amalek; מים הוא חכמה (Mayim Hu Chochmah): Water is wisdom; מלאים מצוות כרמון (Mele'im Mitzvot KeRimon): Full of mitzvot like a pomegranate; מלה בסלע שתיקותא בתרי (Milah BeSela Shtikuta BiTrei): A word for a sela, silence for two; ממית בידים תתפש (Mamit BeYadayim Titpash): Death you shall grasp with hands; מסירות נפש (Mesirut Nefesh): Self-sacrifice; מעינוי לעונג (Me'Inuy LeOnog): From affliction to delight; מצותן (Mitzvatan): Their commandment; מקום אחר (Makom Acher): Another place; משה (Moshe): Moses; נ"ע (Nistar Eden): Hidden in Eden; נז (Nun Zayin): 57; נס (Nes): Miracle; סה"מ (Sefer HaMa'amarim): Book of Discourses; סוס"ז (Siman Samech Zayin): Section 67; סטרא אחרא (Sitra Achra): Other side; סיג לחכמה שתיקה (Syag LeChochmah Shtikah): A fence for wisdom is silence; ספר הליקוטים (Sefer HaLikutim): Book of Collections; עדב (Adav): Lot; עדב אחסנתיה (Adav Achsantei): Lot of His inheritance; עולמות עליונים (Olamot Elyonim): Upper worlds; עולמות תחתונים (Olamot Tachtonim): Lower worlds; על כן קראו לימים האלה פורים על שם הפור (Al Ken Kar'u LaYamim HaEleh Purim Al Shem HaPur): Therefore they called these days Purim after the name of the pur; עץ גבוה חמישים אמה (Etz Gavo'ah Chamishim Amah): Tree fifty cubits high; עצם הנפש (Etzem HaNefesh): Essence of the soul; עצם הנשמה (Etzem HaNeshamah): Essence of the soul; ערך גורל (Erech Goral): Entry on lot; עתידים להבטל (Atidim LeHibatel): Destined to be nullified; עתידין לאתענגא (Atidin LeIt'anaga): Destined to delight; עתים חשות עתים ממללות (Itim Chashot Itim Memallelot): Sometimes silent, sometimes speaking; פור (Pur): Lot; פורים (Purim): Purim; פרק ד' (Perek Dalet): Chapter 4; פרק ה' (Perek Hei): Chapter 5; צ"צ (Tzemach Tzedek): Tzemach Tzedek; צד ב' (Tzad Beit): Side B; קדושה (Kedushah): Holiness; קה"ת (Kehot): Kehot; קונטרס (Kuntres): Booklet; קוץ שעל היו"ד (Kotz SheAl HaYud): Point above the Yud; קטרג (Kitreig): Prosecuted; קליפה (Kelipah): Shell/husk; קליפת נוגה (Kelipat Nogah): Shell of Nogah; ר"ה (Rosh Hashanah): Rosh Hashanah; ראשית ההשתלשלות (Reishit HaHishtalshelut): Beginning of the chain of emanation; רוש (Rosh): Poison/bitterness; רמב"ם (Rambam): Maimonides; רצון (Ratzon): Will; רצון שלמעלה מהשכל (Ratzon SheLeMa'alah MeHaSeichel): Will that transcends intellect; ש"נ (Sham Nireh): See there; שוים במראה ובקומה ובדמים (Shavim BeMareh U'VeKomah U'VeDamim): Equal in appearance, height, and price; שייכים זה לזה (Shayachim Zeh LaZeh): Related to each other; שכל (Seichel): Intellect; שליט"א (Shlita): May he live long and good years; שם הוי' (Shem Havayah): The Tetragrammaton; שם מים (Shem Mayim): Name of water; שמים (Shamayim): Heaven; שני השעירים (Shnei HaSe'irim): Two goats; שעהיוה"א (She'ah Yihyeh Alav): That it should be upon him; שער הנו"ן (Sha'ar HaNun): Gate of the Nun; שרים ועבדים (Sarim VaAvadim): Ministers and servants; שרש הדיבור (Shoresh HaDibur): Root of speech; ששמו של כל דבר מורה על ענינו (SheShem Shel Kol Davar Moreh Al Inyano): That the name of everything indicates its essence; שתיקה (Shtikah): Silence; תו"מ (Torah Menachem): Torah Menachem; תומ"צ (Taryag Mitzvot): 613 Commandments; תורה אור (Torah Or): Torah Or; תורת מנחם (Torat Menachem): Torah of Menachem; תורת שלום (Torat Shalom): Torah of Peace; תכ"א (Tach"a): 421; תנש"א (Tanash"a): Year 5751; תקו"ז (Tikkunei Zohar): Tikkunei Zohar; תקופת המהפיכה (Tekufat HaMahpeichah): Period of revolution; תקס"ח (Taksa"ch): Year 5568; תרכ"ח (Tarcha"ch): Year 5628; תרס"א (Taras"a): Year 5661; תרס"ה (Taras"hei): Year 5665; תרפ"ח (Tarpa"ch): Year 5688; תש"נ (Tash"n): Year 5750; תשובה (Teshuvah): Repentance; תשובות וביאורים (Teshuvot U'Veurim): Responsa and Explanations; תשי"ג (Tashi"g): Year 5713; תשל"ד (Tashla"d): Year 5734; תשרי (Tishrei): Tishrei;