בס"ד. יום ב' דראש השנה, ה'תשמ"ז– הנחה –תקעו בחודש שופר בכסה ליום חגינו גו'1, ומבאר בזה כ"ק מו"ח אדמו"ר נשיא דורנו [במאמרו ד"ה תקעו תש"ז2, לפני ארבעים שנה, דאחרי ארבעים שנה קאי אינש אדעתי' דרבי'3], דארז"ל4 על הפסוק איזהו חג שהחדש מתכסה בו הוי אומר זה ראש השנה, דבכסה הוא כס ה' דה' קאי על ספירת המלכות וכס ענינו כיסוי וראש השנה נק' כסה לפי שבראש השנה ספירת המלכות מתכסית ומתעלמת בהעלם העצמי כו' (ואולי יש להוסיף הקשר לענין חג שהחדש מתכסה בו בפשטות, דחדש בפשטות היא הלבנה, ונודע שהלבנה היא ספירת המלכות), ולכן הנה עיקר עבודת ראש השנה הוא בנין ספירת המלכות כמארז"ל5 אמרו לפני מלכיות כדי שתמליכוני עליכם כו', וכדי להמשיך בחי' המלכות הוא ע"י תקיעת שופר וכמ"ש תקעו כו'.והנה ידוע דיוק מורנו הבעש"ט (בכתר שם טוב6) בפסוק זה, דהל"ל תקעו שופר בחודש. ופירש בזה הבעש"ט, כי יראה האדם תדיר שיהי' בחודש ר"ל לחדש מעשים טובים שלא יהי' כמו חוק קבוע. ויש לפרש הדבר, דמכיון שפסוק זה קאי בענין עיקרי וכללי, ענין ראש השנה וענין תמליכוני עליכם, לפיכך יש בו הוראה עיקרית וכללית בעבודה הכללית דכאו"א מישראל, שצ"ל העבודה באופן של חידוש, שבכל פעם ובכל רגע ובכל דבר ודבר שעושה, יעשהו כמו דבר חדש ממש7. [ואולי יש להוסיף בזה עוד, דזהו גם דיוק הלשון תקעו, תקעו גם מלשון חוזק ותוקף8, שיתקע עצמו בחוזק ותוקף הכי גדול בלי שום שינויים בעבודתו, עד שתוקע עצמו באופן נצחי, דעי"ז כל רגע מעבודתו הוא דבר חדש]. ובזה יש לבאר הקשר למ"ש לפנ"ז בתורת הבעש"ט שם, דענין הנס הוא שנתחדש הדבר בפעם הראשונה וכשבא עוה"פ ה"ז נקרא טבע – היינו שבאמת הכל נס. ויש לקשר זה עם תורת הבעש"ט9 שכל דבר שבעולם נתחדש בכל רגע, ומה שנקרא בשם טבע הוא רק משום שההתחדשות כבר היתה לפנ"ז (ולא נתחדש עתה בפעם הראשון). וע"י ההתבוננות בענין זה גופא מה שבאמת הכל נס ודבר חדש ה"ז נותן כח לכל ענין בעבודה שיעשהו באופן של דבר חדש ממש.וממשיך אח"כ בהמאמר (דתש"ז) שם, דפירוש כסה הוא (גם) לשון זמן ומועד10, דישנו זמן ומועד מוגבל להמשיך בחי' המלכות. ויש לבאר הקשר דענין זה (כסה לשון זמן ומועד) לענין ראש השנה, ע"פ תורת הרב המגיד הידועה [שהובאה בדרוש אדמו"ר הזקן הנדפס בסידור עם דא"ח11 שנכתב ע"י בנו וממלא מקומו אדמו"ר האמצעי], שהזמן הוא נברא. ומזה מובן, דכשם שבראש השנה נפעל חידוש בבריאת כל העולם, כמאמר12 זה היום תחילת מעשיך זכרון ליום ראשון, עד"ז הרי בראש השנה היא התחדשות כללות בריאת גדרי הזמן והמקום ומציאותם (שהרי זמן ומקום הם גדרי העולם13). והענין הוא, דהנה ידוע הדיוק (בלקו"ת14 וכו'), שהרי בכ"ה אלול נברא העולם15, ובראש השנה הוא יום ו' למע"ב, יום בריאת אדם הראשון, ומהו זה היום תחילת מעשיך זכרון ליום ראשון. ומבואר בזה13, דהגם שבריאת כל העולם כולו היתה ברגע הראשון דששת ימי בראשית, כמ"ש16 בראשית ברא אלקים את השמים ואת הארץ, וכ"ש וק"ו שאז נבראו גדרי הזמן והמקום ומציאותם (שהם גדרי העולם כנ"ל), מ"מ, שלימות הבריאה היתה דוקא ביום ו' למע"ב, יום בריאת אדם. ולכן דוקא יום זה נקרא תחילת מעשיך וזכרון ליום ראשון. ובזה יובן גם זה שיום זה נקרא בשם כסה סתם, שהוא זמן ומועד, כי הגם שהתהוות גדרי הזמן והמקום ומציאותם היתה ברגע הראשון, מ"מ ביום זה דוקא הוא שלימות דהתהוות גדר ומציאות הזמן (והמקום), משום שזהו יום בריאת אדם הראשון. דאדם הראשון פעל שלימות בכל הבריאה ע"י המשכת אלקות (מלכותו ית') בבריאה17, דזהו מה שנקרא אדם ע"ש אדמה לעליון18, שהמשיך אלקותו ית' למטה לעשות לו ית' דירה בתחתונים בגדרי הזמן ומקום.והנה כשם שהי' זה בפעם הראשונה, שאדם הראשון פעל אז שלימות בכל הבריאה, כולל בענין הזמן, עד"ז הוא בכל שנה ושנה ע"י עבודת כל אחד ואחד מישראל, הנקרא ג"כ אדם ע"ש אדמה לעליון19, והיינו שכל אחד ואחד מישראל ע"י עבודתו ממשיך אלקותו ית' למטה. ואדרבה, לפיכך נברא האדם יחידי ללמדך שכל המקיים נפש אחת מישראל כאילו קיים עולם מלא20, היינו דזה שאדם הראשון נברא יחידי, אדמה ליחידו של עולם (בחי' יחיד שלמעלה מבחי' אחד21), בגלל נפש אחת מישראל.וביאור ענין (מה שהמשכת מלכותו ית' בראש השנה קשורה עם זמן מסויים דוקא ועם עבודת ישראל דוקא), דהנה ידוע22 שתכלית כוונת הבריאה היא לעשות לו ית' דירה בתחתונים, היינו שהגילוי אלקות למטה (הדירה לו ית') יהי' בגדרי התחתונים דוקא, בגדרי הזמן ומקום ועשיית הדירה היא ע"י ישראל. ומטעם זה המשכת המלכות דראש השנה היא בגדרי הזמן דוקא וע"י עבודת ישראל דוקא23. וזהו מ"ש24 את הוי' האמרת היום גו', ומבאר בזה אדמו"ר הצ"צ25 ואדמו"ר מהר"ש (בד"ה זה דשנת תר"ל26), לכתחילה אַריבער27, שהאמרת יש בו ג' פירושים, והפירוש הראשון (העיקרי) הוא האמרת לשון שבח ותענוג, והיום קאי על ראש השנה28, והיינו, דהאמרת היום קאי על המשכת התענוג בראש השנה. וכמבואר במ"א29 שזהו גם מה ששופר דראש השנה הו"ע התענוג, שופר מלשון שפרו מעשיכם30. דמזה מובן, שעיקר העבודה דראש השנה היא להשלים התענוג והתאוה שלמעלה לעשות לו ית' דירה בתחתונים, וזה נעשה ע"י עבודת ישראל, האמרת דייקא.וממשיך אח"כ בהמאמרים31, דענין בנין המלכות – שהוא בראש השנה, כמבואר בכתבי האריז"ל32 – שנעשה ע"י העבודה דתמליכוני עליכם, הנה לזה צ"ל הסרת כל ההעלמות וההסתרים וכו'. ויש לבאר המשך הענינים עם המבואר לפנ"ז, דמכיון שבראש השנה המלכות מתכסית ומתעלמת, הרי העבודה דתמליכוני עליכם היא ע"י הקדמת ביטול הכיסוי וההעלם והסתר. דזה כולל ביטול כל הענינים המבלבלים [כולל ביטול בלבולי הגוף, שתהי' רפואה קרובה ושלימה וכו'], ואדרבה שיהי' באופן דכפליים לתושי'33. והנה לאחרי הקדמת הסרת ההעלמות וההסתרים (שהו"ע הזדככות הכלי) צריך להיות העבודה ברצון (שעי"ז נעשה תוקף האור הרבה יותר מההמשכה שע"י זיכוך הכלי) כמבואר בהמאמר34, די"ל שזהו ענין קבלת מלכותו ית' בפשטות, שהיא ברצון דוקא, ומלכותו35 ברצון קיבלו עליהם36. וע"י העבודה דביטול ההעלמות והסתרים, והעבודה דמלכותו ברצון קיבלו עליהם, נעשה בנין המלכות, ועד להשלימות שבזה, יחוד הוי' ואלקים, יחוד אור ושפע, ועד שגם ההעלם דשם אלקים (בחי' המלכות) עצמו יאיר, דזהו מה שהמלכות נבנית בבחי' פרצוף, דהמעלה בבחי' פרצוף דמלכות (על הנקודה שבה) שהיא בבחי' גילוי אור, כמבואר בהמשך שם בארוכה.וממשיך שם37, דזהו גם ביאור נוסח ברכת שופרות, שומע קול תרועת עמו ישראל ברחמים. דתרועה הו"ע שבירת החומריות והישות, שעי"ז פועלים שהמלכות תהי' בבחי' גילוי אור. ולכן יו"ט של ראש השנה שחל להיות בשבת (כ(יום א' ד)ראש השנה דקביעות שנה זו) אין38 תוקעין, לפי שבשבת אין העבודה באופן דשבירה ובירור, דבשבת בורר אסור39. דטעם הדבר הוא משום שבשבת הוא שלימות ואמיתיות ענין הגשמיות, ובזה אי"צ להיות עבודת הבירורים וכו'. וממשיך, ומ"מ במקדש היו תוקעין גם בשבת, לפי שבמקדש הרי היש הוא כתיקונו, שהוא במקום היותר מובחר, והיינו שהגשמי הוא כדבעי, ולזאת במקדש היו תוקעין גם בשבת שאין זה ענין בירור אלא פעולת שלימות נעלית יותר בהגשמי השלם. ואולי יש להוסיף בזה, ע"פ הידוע40 דבקדש הקדשים מקום ארון אינו מן המדה, והיינו שהי' בזה ענין של מדידה והגבלה, מודד י' אמות לכל רוח41, ועד"ז הארון עצמו הי' בו מדידה והגבלה, אמתיים וחצי ארכו ואמה וחצי רחבו ואמה וחצי קומתו42, וביחד עם זה אינו מן המדה, משום שהיש הוא כתקונו, שהמדידה עצמה היא בלי גבול.ויש לומר, שבפנימיות הענין הנה אותה ההמשכה שנמשכה ע"י התקיעה במקדש (בשבת) נמשכת גם בכל מקום ובכל זמן. וע"ד דגם כשאין תוקעין כשחל יו"ט של ראש השנה להיות בשבת, מ"מ נמשך ע"י אמירת פסוקי מלכיות זכרונות ושופרות הענין שהי' נמשך בבית המקדש, והיינו שאמירת הפסוקים בכל מקום ובכל זמן ממשיכה אותה ההמשכה דבנין המלכות, וכמובן גם מזה שהפסוקים שאומרים (בכל מקום ובכל זמן) הם במספר עשר דוקא כנגד יו"ד ספירות שמהם נעשה בנין המלכות43, והיינו שע"י האמירה פועלים בנין שלם כו'. דעד"ז י"ל יתירה מזו, שבכל מקום ובכל זמן נמשכת גם ההמשכה הנ"ל שע"י התקיעה שבמקדש. ויש לומר הביאור בזה, דהנה ידוע מארז"ל44 ע"פ45 ושכנתי בתוכם בתוכו לא נאמר אלא בתוכם בתוך כאו"א מישראל, ונמצא, שבכאו"א מישראל יש בחי' מקדש הנ"ל (שבו היו תוקעין גם בשבת). ויתר על כן דפסוק זה (ושכנתי בתוכם) נאמר (בפשטות) על המשכן שעשה משה, שמשכן זה הוא נצחי, כמו כל מעשה ידי משה שהם נצחיים46. ובפרט ע"פ המבואר בתניא47 שיש בחי' משה בקרבו של כאו"א מישראל, שחודר בתוכו און נעמט אים דורך. ובפרט שיש בכאו"א מישראל גם בחי' הארון הנ"ל (אינו מן המדה) שהיא בחי' פנימיות הלב, כמבואר בלקו"ת ובדרושי אדמו"ר האמצעי48. ונמצא, שיש בכוחו של כאו"א מישראל לפעול ביו"ט של ראש השנה שחל להיות בשבת העלאת הגשמיות גם למעלה מתכלית השלימות שבו שבבית המקדש כמו ע"י תקיעת שופר בבית המקדש. ובפרט ע"פ המובא בהמשך המאמרים36 מהזהר49 שבשבת נעשה אתפשטותא דהאי נקודה, והיינו בנין שלם דספירת המלכות שתהי' בבחי' גילוי אור. ובפרט ע"פ המבואר בהמשך הידוע50, שכל שבת הוא מעין דלע"ל. דמכל זה מובן, שע"י עבודת ישראל בענין תקעו בחודש שופר בכסה ליום חגינו בראש השנה, פועלים למעלה בנין המלכות בתכלית השלימות, עד שזה פועל למטה גם בעוה"ז הגשמי, וכמבואר בהמשך המאמרים הנ"ל36, דהעבודה האמיתית היא דגם היש הגשמי הוא בבחי' כלי לאוא"ס, וזהו עלה אלקים בתרועה51, עליית שם אלקים, דהיינו המדידה והגבלה דעולם שנברא ע"י שם אלקים (כמ"ש בראשית ברא אלקים דייקא), ושיעור העלי' הוא שנכלל בשם הוי', וגם שם הוי' עולה בקול שופר שהו"ע יחוד הוי' ואלקים, היינו פעולה חדשה בשם הוי' ובשם אלקים.ויהי רצון שכן תהי' לנו, שיומשכו כל הענינים הנ"ל, ובזה נכלל בפשטות שתהי' כתיבה וחתימה טובה לאלתר לחיים טובים בספרן של צדיקים גמורים52, ועתיד לאתבא צדיקיא (צדיקים גמורים) בתיובתא53, בגאולה האמיתית והשלימה ע"י משיח צדקנו, וכמבואר בהמשך שם54, דתרועה הוא יעקב ודוד, דוד מלכא משיחא, משיח צדקנו, במהרה בימינו ממש.

=== FOOTNOTES ===

* ) יצא לאור בשעתו, "וא"ו תשרי ה' תהא זו שנת משיח".1) תהלים פא, ד. וראה בכל זה אור התורה (יהל אור) עה"פ. וש"נ.2) סה"מ תש"ז ע' 125.3) ראה ע"ז ה, ב.4) ר"ה ח, סע"א ואילך. וש"נ.5) ר"ה טז, א. לד, ב.6) סקי"ט. סרנ"ו.7) וראה גם ד"ה יו"ט של ראש השנה דליל ער"ה תשמ"ג סוף ס"א (לעיל ע' נב).8) ע"ד ותקעתיו יתד במקום נאמן (ישעי' כב, כג ובמפרשים).9) שער היחוד והאמונה בתחלתו.10) פרש"י תהלים שם. סנהדרין צו, ב.11) שער הק"ש – עה, סע"ד ואילך.12) ר"ה כז, א.13) ראה שער היחוד והאמונה פ"ז (פב, א).14) נצבים מז, א ואילך. נא, ב. ד"ה זה היום תרנ"ז, תרפ"ד, תש"ד, תש"ט, ועוד.15) פדר"א פ"ח. ויק"ר רפכ"ט. תוד"ה לתקופות – ר"ה ח, א.16) בראשית א, א ובפרש"י שם, יד.17) לקו"ת נצבים שם, ב. ובכ"מ.18) עשרה מאמרות מאמר אם כל חי ח"ב פל"ג. של"ה ג, א. כ, ב. רסח, ב. שא, ב. ועוד.19) ראה לקו"ת שם.20) סנהדרין לז, א במשנה.21) ראה תו"א נה, ב. ובכ"מ.22) תניא פל"ו. ובכ"מ.23) ראה סה"מ תרס"א בתחלתו. סה"מ קונטרסים ח"א קכב, א ואילך.24) תבוא כו, יז.25) אוה"ת תבוא ע' תתרנו ואילך. תתרסח ואילך. תתרעט ואילך. ועוד.26) סה"מ תר"ל ע' רצ ואילך. וראה גם ד"ה זה דער"ה ש.ז.27) אגרות-קודש אדמו"ר מהוריי"צ ח"א ע' תריז.28) ראה גם רמ"ז לזח"ב לב, ב. זח"ג רלא, א. פענח רזא ס"פ נצבים. לקו"ת ר"פ נצבים.29) לקו"ת ר"ה נד, ג. ובכ"מ.30) ויק"ר פכ"ט, ו.31) ע' 139 ואילך.32) ראה פע"ח שער ר"ה. ובכ"מ.33) ראה שמו"ר רפמ"ו.34) שם ע' 140.35) נוסח ברכות ק"ש של ערבית.36) ראה לקו"ת ר"ה נו, סע"ב ואילך.37) ע' 142.38) משנה ר"ה רפ"ד. וראה לקו"ת שם נו, א ואילך. ובכ"מ.39) ראה תו"א ר"פ חיי שרה. סהמ"צ להצ"צ צב, ב ואילך.40) יומא כא, א.41) פרש"י שם.42) תרומה כה, י.43) לקו"ת שם נו, ב. ובכ"מ.44) לשון אדמו"ר הזקן בלקו"ת נשא כ, סע"ב [ועד"ז בכ"מ]. וראה ר"ח שער האהבה פ"ו. של"ה תרומה שכה, ב ואילך. אלשיך תרומה כה, ח. ובכ"מ.45) תרומה שם.46) סוטה ט, א.47) פמ"ב.48) ראה לקו"ת נשא שם כג, סע"ג. תצא לו, א. תו"ח תרומה תמח, א [בהוצאה החדשה – ח"ב שח, א]. וראה לקו"ש חט"ז ע' 472. חכ"ו ע' 253. וש"נ.49) ח"ב רד, ב.50) יו"ט של ר"ה תרס"ו ע' תקמג ואילך (הוצאת קה"ת, תשל"א ואילך).51) תהלים מז, ו.52) ר"ה טז, ב. וראה לקוטי לוי"צ – אגרות-קודש ע' שי.53) ראה לקו"ת ר"ה נח, ד. האזינו עה, סע"ב. שמע"צ צב, ב. שה"ש מה, א. נ, סע"ב. וראה זח"ג קנג, ב.54) שם – מסידור האריז"ל.

=== GLOSSARY ===

אדמה לעליון (Adamah L'Elyon): Earth to the Supreme; אדמו"ר (Admor): Adoneinu Moreinu V'Rabeinu - Our Master, Our Teacher, Our Rebbe; אדמו"ר האמצעי (Admor HaEmtza'i): The Middle Rebbe; אדמו"ר הזקן (Admor HaZaken): The Alter Rebbe; אדמו"ר הצ"צ (Admor HaTzemach Tzedek): The Tzemach Tzedek; אדמו"ר מהר"ש (Admor Maharash): The Rebbe Maharash; איזהו חג שהחדש מתכסה בו (Eizehu Chag SheHaChodesh Mitkasseh Bo): Which is the festival when the moon is covered; אין תוקעין (Ein Tok'in): We do not blow; אינו מן המדה (Eino Min HaMidah): It is not from the measurement; אמה וחצי קומתו (Amah VaChetzi Komato): One and a half cubits its height; אמה וחצי רחבו (Amah VaChetzi Rochbo): One and a half cubits its width; אמירת פסוקי (Amirat Pesukei): Recitation of verses; אמתיים וחצי ארכו (Amatayim VaChetzi Arko): Two and a half cubits its length; ארבעים שנה (Arba'im Shanah): Forty years; ארז"ל (Amru Rabboteinu Zichronam LiVrachah): Our sages of blessed memory said; את הוי' האמרת היום (Et Hashem He'emarta HaYom): You have declared God today; בגדרי הזמן ומקום (BiGidrei HaZman U'Makom): Within the boundaries of time and place; בורר אסור (Borer Asur): Selecting is forbidden; בחי' אחד (Bechinat Echad): Aspect of One; בחי' המלכות (Bechinat HaMalchut): Aspect of Kingship; בחי' יחיד (Bechinat Yachid): Aspect of Unique; בחי' פרצוף (Bechinat Partzuf): Aspect of countenance/face; ביטול בלבולי הגוף (Bitul Bilbulei HaGuf): Nullification of bodily confusions; ביטול הכיסוי (Bitul HaKisui): Nullification of the covering; בית המקדש (Beit HaMikdash): The Temple; בכל מקום ובכל זמן (B'Chol Makom U'V'Chol Zman): In every place and at every time; בכסה (BaKeseh): At the covering/appointed time; בלי גבול (Bli Gvul): Without boundary; במאמרו (B'Ma'amaro): In his discourse; במספר עשר (; במקדש (BaMikdash): In the Temple; בנין המלכות (Binyan HaMalchut): Building of Kingship; בנין ספירת המלכות (Binyan Sefirat HaMalchut): Building of the sefirah of Malchut; בס"ד (B'Siyata D'Shmaya): With Divine Assistance; בראשית ברא אלקים את השמים ואת הארץ (Bereishit Bara Elohim Et HaShamayim V'Et HaAretz): In the beginning God created the heavens and the earth; ברגע הראשון (BeRega HaRishon): In the first moment; בריאת אדם הראשון (Bri'at Adam HaRishon): Creation of the first man; ברכת שופרות (Birkat Shofarot): Blessing of Shofarot; ברצון (BiRatzon): With will/desire; גדרי הזמן והמקום (Gidrei HaZman V'HaMakom): Boundaries of time and place; גילוי אור (Gilui Or): Revelation of light; גילוי אלקות למטה (Gilui Elokut L'Matah): Revelation of Divinity below; ד"ה (Dibur HaMatchil): Opening words; דבר חדש ממש (Davar Chadash Mamash): Something completely new; דיוק (Diyuk): Precise interpretation; דירה בתחתונים (Dirah BaTachtonim): Dwelling in the lower worlds; ה'תשמ"ז (HaTashma"z): The year 5747; האמרת (He'emarta): You have declared; הגשמי הוא כדבעי (HaGashmi Hu K'Diva'ei): The physical is as it should be; הגשמי השלם (HaGashmi HaShalem): The complete physical; ההעלם והסתר (HaHe'elem V'Hester): Concealment and hiddenness; הו"ע התענוג (Hu Inyan HaTa'anug): It is the matter of delight; הוראה עיקרית (Hora'ah Ikarit): Essential instruction; הזדככות הכלי (Hizdakchut HaKli): Purification of the vessel; הזמן הוא נברא (HaZman Hu Nivra): Time is created; היש הוא כתיקונו (HaYesh Hu K'Tikuno): Existence is in its proper form; המקיים נפש אחת מישראל כאילו קיים עולם מלא (HaMekayem Nefesh Achat MiYisrael K'Ilu Kiyem Olam Malei): One who sustains one soul from Israel, it is as if he sustained an entire world; המשכה (Hamshachah): Drawing down; המשכת (Hamshachat): Drawing down; המשכת אלקות (Hamshachat Elokut): Drawing down of Divinity; הנחה (Hanachah): Transcription/Notes; הסרת כל ההעלמות וההסתרים (Hasarat Kol HaHe'alamot V'HaHastarot): Removal of all concealments and hiddenness; העלם העצמי (He'elem HaAtzmi): Essential concealment; הרב המגיד (HaRav HaMagid): The Rav the Maggid; התאוה (HaTa'avah): The desire; התבוננות (Hitbonenut): Contemplation; התחדשות (Hitchadshut): Renewal; התענוג (HaTa'anug): The delight; זה היום תחילת מעשיך זכרון ליום ראשון (Zeh HaYom Techilat Ma'aseicha Zichron L'Yom Rishon): This day is the beginning of Your works, a remembrance of the first day; זיכוך הכלי (Zichuch HaKli): Refinement of the vessel; זמן ומועד (Zman U'Mo'ed): Time and appointed season; חדש (Chodesh): Month/new moon; חוזק ותוקף (Chozek V'Tokef): Strength and force; חוק קבוע (Chok Kavu'a): Fixed statute; חידוש (Chidush): Renewal/innovation; חידוש בבריאת כל העולם (Chidush BiVri'at Kol HaOlam): Renewal in the creation of the entire world; טבע (Teva): Nature; יו"ט (Yom Tov): Holiday; יום ב' דראש השנה (Yom Beit D'Rosh HaShanah): Second Day of Rosh HaShanah; יום ו' למע"ב (Yom Vav L'Ma'aseh Bereishit): Sixth day of Creation; יחוד אור ושפע (Yichud Or V'Shefa): Unity of light and flow; יחוד הוי' ואלקים (Yichud Hashem VeElohim): Unity of Hashem and Elohim; יחידו של עולם (Yechido Shel Olam): The Unique One of the world; יחידי (Yechidi): Individual/unique; כ"ה אלול (Chaf-Hei Elul): 25th of Elul; כ"ק (Kevod Kedushat): His Holy Honor; כאו"א מישראל (Kol Echad V'Echad MiYisrael): Each and every one of Israel; כיסוי (Kisui): Covering; כס ה' (Kes Hashem): Throne of God; כפליים לתושי' (Kiflayim L'Tushiyah): Double for wisdom; כתבי האריז"ל (Kitvei HaAri Z"L): Writings of the Ari of blessed memory; כתר שם טוב (Keter Shem Tov): Crown of Good Name; לבנה (Levanah): Moon; לחדש מעשים טובים (L'Chadesh Ma'asim Tovim): To renew good deeds; לכתחילה אַריבער (L'Chatchilah Ariber): From the outset, transcendent; לקו"ת (Likutei Torah): Collected Torah teachings; מדידה והגבלה (Medidah V'Hagbalah): Measurement and limitation; מו"ח (Mori V'Chami): My teacher and father-in-law; מוגבל (Mugbal): Limited; מודד י' אמות לכל רוח (Moded Yud Amot L'Chol Ruach): Measuring ten cubits in every direction; מורנו הבעש"ט (Moreinu HaBaal Shem Tov): Our teacher the Baal Shem Tov; מלכותו ברצון קיבלו עליהם (Malchuto BiRatzon Kiblu Aleihem): His Kingship they accepted upon themselves willingly; מלכותו ית' (Malchuto Yitbarach): His blessed Kingship; מלכיות (Malchuyot): Kingship prayers; מלכיות זכרונות ושופרות (Malchuyot Zichronot V'Shofarot): Kingship, Remembrances, and Shofarot; מציאותם (Metzi'utam): Their existence; מקום ארון (Makom Aron): Place of the Ark; מקום היותר מובחר (Makom HaYoter Muvchar): The most choice place; מתכסית (Mitkaseit): Becomes covered; מתעלמת (Mit'alemet): Becomes concealed; נברא העולם (Nivra HaOlam): The world was created; נס (Nes): Miracle; נצחי (Nitzchi): Eternal; נקודה (Nekudah): Point; נשיא דורנו (Nasi Doreinu): Leader of our generation; סידור עם דא"ח (Siddur Im Da"ch): Siddur with Derech Chaim; ספירת המלכות (Sefirat HaMalchut): The sefirah of Kingship/Malchut; עבודה הכללית (Avodah HaKlalit): General service; עבודת הבירורים (Avodat HaBirurim): Work of refinements; עבודת ראש השנה (Avodat Rosh HaShanah): Service of Rosh HaShanah; עיקרי וכללי (Ikari V'Chlali): Essential and general; ענין הגשמיות (Inyan HaGashmiyut): Matter of physicality; עשיית הדירה (Asiyat HaDirah): Making the dwelling; פנימיות הענין (Pnimiyut HaInyan): Inner dimension of the matter; פעולת שלימות נעלית יותר (Pe'ulat Shleimut Na'alit Yoter): Action of more sublime completeness; קאי אינש אדעתי' דרבי' (Ka'i Inish Ad'atei D'Rabei): A person stands by his teacher's understanding; קביעות שנה זו (Kevi'ut Shanah Zo): The calendar setting of this year; קבלת מלכותו ית' בפשטות (Kabalat Malchuto Yitbarach BiPshtut): Acceptance of His Kingship in simplicity; קדש הקדשים (Kodesh HaKodashim): Holy of Holies; ראש השנה (Rosh HaShanah): New Year; רפואה קרובה ושלימה (Refuah Krovah U'Shleimah): Near and complete healing; שבח ותענוג (Shevach V'Ta'anug): Praise and delight; שבירה ובירור (Shevirah U'Birur): Breaking and refinement; שבירת החומריות והישות (Shevirat HaChumriyut V'HaYeshut): Breaking of materiality and existence; שבת (Shabbat): Sabbath; שומע קול תרועת עמו ישראל ברחמים (Shome'a Kol Teru'at Amo Yisrael B'Rachamim): Who hears the sound of the teruah of His people Israel with mercy; שופר דראש השנה (Shofar D'Rosh HaShanah): Shofar of Rosh HaShanah; שינויים (Shinuyim): Changes; שלימות הבריאה (Shleimut HaBri'ah): Completion of creation; שלימות ואמיתיות (Shleimut V'Amitiyut): Completeness and truth; שם אלקים (Shem Elohim): Name of Elohim; שפרו מעשיכם (Shafru Ma'aseichem): Your deeds are beautiful; ששת ימי בראשית (Sheshet Yemei Bereishit): Six days of Creation; תוקף האור (Tokef HaOr): Strength of the light; תכלית כוונת הבריאה (Tachlit Kavanat HaBri'ah): Ultimate purpose of creation; תמליכוני עליכם (Tamlichuni Aleichem): Crown Me as your King; תקיעת שופר (Teki'at Shofar): Blowing of the shofar; תקעו (Tik'u): Blow/strike; תקעו בחודש שופר בכסה ליום חגינו (Tik'u BaChodesh Shofar BaKeseh L'Yom Chageinu): Blow the shofar at the new moon, at the appointed time for our festival day; תקעו שופר בחודש (Tik'u Shofar BaChodesh): Blow shofar in the month; תרועה (Teru'ah): Broken blast; תש"ז (Tasha"z): The year 5707;