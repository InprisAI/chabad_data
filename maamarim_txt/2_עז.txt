בס"ד. ש"פ תצא, י"ג אלול ה'תשמ"אשמח תשמח רעים האהובים כשמחך יצירך בגן עדן מקדם1, ומבואר בד"ה זה (שנאמר בעת חתונת כ"ק מו"ח אדמו"ר ביום ועש"ק, י"ג אלול תרנ"ז)2 דרעים האהובים הם בחי' חו"ב שנק' תרין ריעין דלא מתפרשין3, והבקשה שמח תשמח רעים האהובים היא שתומשך שמחה בחו"ב. וצריך להבין4, הרי בינה היא מקום השמחה כמ"ש5 אם הבנים שמחה, וידוע6 דאם הבנים קאי על בינה שהיא האם המולדת את המדות, וכמו שרואים גם בחוש דכשאדם משיג בשכלו איזו השגה יש לו שמחה מזה, וגם בחכמה שאין שייך בה שמחה, כי שמחה היא מצד הגילוי דוקא וחכמה (כמו ברק המבריק) היא למעלה מגילוי, הרי בחכמה מאיר גילוי העונג, וכמו צהבו7 פניו של רבי אבהו שמצא תוספתא חדתא8, דצהיבת הפנים הוא מגילוי העונג, וידוע דעונג הוא למעלה משמחה, ומהי הבקשה שמח תשמח רעים האהובים, מאחר שבלאו הכי יש שמחה בבינה, ועאכו"כ בחכמה שיש בה עונג שלמעלה משמחה. וגם צריך להבין, הרי רעים האהובים (בפשטות) קאי על חתן וכלה9, וידוע דחתן וכלה הם זו"ן, ומהו הקשר דפירוש זה (שרעים האהובים קאי על חתן וכלה, זו"ן) עם פירוש הנ"ל דרעים (האהובים) הם חו"ב10.ב) ויש לומר דיובן זה (הקשר דשני הפירושים) ע"פ מ"ש בספר אמת ליעקב11 (הובא במאמר הנ"ל12) דאהובים בגימטריא דודים והם ז"א ונוקבא (וכידוע13, שרעים הם חו"ב ודודים הם זו"ן). ומ"ש רעים האהובים, דתיבת אהובים היא בהמשך ותואר של רעים שקאי (כנ"ל) על חו"ב, יש לבאר בשני אופנים. א', ע"פ הידוע14 באופן לידת המדות (זו"ן) מהמוחין (חו"ב), שבתחילה הם כלולים בהמוחין ואח"כ הם נמשכים בגילוי. ועפ"ז יש לומר, דרעים האהובים קאי על זו"ן (אהובים) כמו שהם כלולים בחו"ב (רעים), משא"כ אהובים (סתם) קאי על זו"ן כמו שנמשכים בגילוי, אהובים בגימטריא דודים. ועפ"ז יובן גם זה שהענין דזו"ן (דודים) מרומז בהגימטריא דאהובים (אהובים בגימטריא דודים), דגימטריא מורה על מיעוט האור והחיות מיעוט אחר מיעוט15, כי ההמשכה מהמדות שבמוחין (רעים האהובים) למדות שבלב (אהובים בגימטריא דודים) היא ע"י כמה צמצומים16. וב', דמכיון שהמדות הם תולדות המוחין, דחו"ב הם אב ואם וזו"ן הם בן ובת [כדאיתא בקבלה17 שאב ואם הם י"ה (חו"ב), ובן ובת הם ו"ה (זו"ן)], הם מתדמין להמוחין (גם לאחרי שנמשכו ונתגלו), כי האב מוריש לבנו כו' ועד שהיורש הוא במקום המוריש18, ועד"ז הוא בנוגע לבת (כשהיא יורשת, במקום שאין בן) [ובפרטיות, הבן הוא במקום האב, והבת היא במקום האם כמ"ש19 כאמה בתה]. דעפ"ז יש לומר, שגם לאחרי שנמשכו ונתגלו, נק' הם בשם רעים האהובים (וכנ"ל, דרעים האהובים בפשטות קאי על חתן וכלה, זו"ן שבגילוי), מכיון שגם אז (לאחרי המשכתן והתגלותן) הם דומין לחו"ב.ג) ויש להוסיף, שהקשר דשני הפירושים ברעים האהובים [דפירוש העיקרי הוא שרעים האהובים קאי על חו"ב כמבואר בארוכה בהמאמר, אלא שיש בזה עוד פירוש שקאי (גם) על זו"ן], הוא גם בענין שמח תשמח כו'. כי זה שמבקשים שתומשך השמחה בחו"ב (פירוש העיקרי ברעים האהובים), אף שגם בלאו הכי יש בהם שמחה ועונג, היא שתומשך בהם שמחה נעלית יותר מהשמחה שיש בהם מצד עצמם (כדלקמן בארוכה). והטעם על זה שצריך להמשיך בהם שמחה יתירה הוא בכדי שעי"ז יהי' הגילוי בזו"ן (פירוש השני ברעים האהובים)20.ד) והענין הוא, דהנה עבודת ה' צ"ל בשמחה כמ"ש21 עבדו את ה' בשמחה וכתיב22 תחת אשר לא עבדת את ה' אלקיך בשמחה ובטוב לבב. ומכיון שהאדם צריך לעבוד את ה' בכל עניניו, וכל מעשיך יהיו לשם שמים23 ו(יתירה מזו24) בכל דרכיך דעהו25, ועד שזהו (עבודת ה') תכלית כל בריאתו כמארז"ל26 אני לא נבראתי אלא לשמש את קוני, הרי נמצא שצ"ל תמיד בשמחה. אלא שבשמחה יש חילוקי דרגות. דיש מקומות מיוחדים שהם מקומות של שמחה, וכמו בנין של שמחה27. וכ"ה בנוגע לזמן, דיש זמנים מיוחדים (ימים טובים) שהם מועדים לשמחה28. וגם בהם גופא יש חילוקי דרגות, וכמו חג הסוכות שהוא (גם) זמן שמחתנו29. ובפרט בשמחת בית השואבה דמי שלא ראה שמחת בית השואבה לא ראה שמחה מימיו30, שהיו מרקדין באבוקות של אור31, דאבוקות של אור הם בחי' חכמה וענין הריקוד (באבוקות) היא ההמשכה (דבחי' חכמה) בבינה [וגם בשמחה זו גופא יש חילוקי דרגות, שהרי לא היו עושין אותה כו' אלא גדולי חכמי ישראל כו' וכל העם כו' באין לראות ולשמוע32]. ובפרט בשמח"ת שהשמחה דשמח"ת היא נעלית יותר גם מהשמחה דשמחת בית השואבה כדאיתא בלקו"ת33, ועד ששמו של יום זה (דשמו של כל דבר מורה על ענינו וחיותו34) הוא שמחת תורה35. דמכל זה מובן שיש כמה וכמה דרגות בשמחה. ונחלקות בכללות לשתי בחינות36. שמחה שמורכבת באיזה דבר (וכמו שמחה שמצד השגת שכל וכיו"ב), דשמחה זו היא בכחות הגלויים והיא בגדר הגבלה, ושמחה עצמית שהיא ועיקרה בעצם הנפש, שלמעלה מגדר הגבלה.ה) ויובן זה ע"פ המבואר בהמאמר שם37 שטבע השמחה היא לפרוץ גדר, דהיינו כל הגדרה והגבלה שבנפש. ומבאר שם שני אופנים בזה. אופן הא', שהשמחה פורצת הגדרים שנעשו באדם מצד שהורגל כן, הגם שגדרים אלו נעשו אצלו כטבע (כי הרגל נעשה טבע שני38), ואופן הב', שהשמחה בכחה לפרוץ גם הגדרים שבטבע תולדתו, ועד שבכח השמחה להפוך אותם ולשנותם מן הקצה אל הקצה, והיינו, דמה ששמחה פורצת הגדרים שבטבע תולדתו הוא לא רק שאותם המדות שהוטבעו בהאדם הם בריבוי והתגברות ביותר מכפי מדתם, אלא שע"י השמחה נעשה גם שינוי בטבע מדותיו ומן הקצה אל הקצה. וכמו עד"מ מי שהוא קמצן וכילי ביותר בטבע תולדתו, הנה בעת השמחה, כשהוא שמח בשמחה גדולה ביותר, יתהפך לבבו לגמרי מטבעו הקודם ונעשה פזרן וחסדן גדול, כמו מי שהוא פזרן וחסדן בטבעו, ועד שמתחסד גם עם שונאו, וי"ל אפילו לשונאו ע"פ תורה39. והנה גם באופן הא' ששמחה פורצת גדר שמצד ההרגל, צריך ביאור, דמכיון שכל הרגל נעשה טבע, אף שהוא רק טבע שני, הרי לכאורה צריך ריבוי זמן ועבודה לשנות טבע זה לאט לאט, ואיך בכח השמחה לשנותו בשעתא חדא. ועאכו"כ באופן הב', שצריך להבין, איך בכח השמחה לפרוץ הגדרים שבטבע תולדתו, ועד שבכחה לשנות ולהפוך טבעו מן הקצה אל הקצה. והענין הוא (כמבואר בהמאמר שם40), דמה ששמחה פורצת גדר (אפילו באופן הא', ומכ"ש באופן הב') הוא דוקא בשמחה כזו שמגעת בעצם הנפש, שלמעלה מכחות הגלויים. דלהיות שעצם הנפש הוא למעלה מגדר הגבלה (להיותו קשור עם העצמות), לכן, השמחה שמצד עצם הנפש, פורצת כל ההגדרות וההגבלות.ו) וזהו41 שמח תשמח רעים האהובים שצריך להמשיך השמחה בחו"ב, הגם שמקום השמחה הוא בבינה, ובחכמה יש עונג שלמעלה מהשמחה, כי השמחה שבבינה וכן העונג שבחכמה הוא (דוגמת) השמחה והעונג שמצד כחות הגלויים, ובמילא יש בזה מדידה והגבלה. והגם שפנימיות אבא הוא פנימיות עתיק42, ובפרט שהכוונה היא לא רק לבחי' פנימיות עתיק לבד אלא עד שרש הראשון דבחי' פנימיות ועצמות א"ס43, הרי ענין זה שייך ליחוד פנימי דאו"א, ויחוד זה צריך לעורר ולהמשיך (שהרי יחוד פנימי דאו"א הוא רק לפרקים44). וזהו שמבקשים שמח תשמח רעים האהובים, שתומשך בחו"ב השמחה העצמית (ועד מפנימיות ועצמות א"ס) שלמעלה מגדר הגבלה לגמרי, ששמחה זו פורצת כל הגדרים (כנ"ל), ועי"ז נעשה יחוד פנימי דחו"ב, וגם יחוד זה יהי' יחוד תמידי.ועיקר המכוון בזה (ביחוד פנימי דחו"ב) הוא בכדי שעי"ז יהי' יחוד זו"ן, "שזהו העיקר"45. וכמבואר בארוכה בהמאמר46 שביחוד זו"ן דוקא הוא המשכת העצם, שלכן מיחוד זו"ן דוקא נעשה התהוות חדשה (לידת הנשמות), אלא שבכדי שיהי' יחוד זו"ן, צריך להיות תחילה יחוד פנימי דחו"ב. וזהו שמח תשמח רעים האהובים (אהובים בגימטריא דודים, זו"ן), כי הבקשה שתהי' המשכת שמחה בחו"ב שעי"ז יהי' יחוד פנימי דחו"ב, הוא בשביל יחוד זו"ן47.ז) ועפ"ז תובן גם השייכות דבקשה זו לשמחת נשואין. דהנה ידוע48 שהבריאה יש מאין היא בכח העצמות דוקא. דכל האורות והגילויים, מכיון שיש להם עילה או סיבה עכ"פ, אין ביכלתם להוות דבר ("יש") שאין לו (בהרגשתו) עילה וסיבה, דא"א לשום נמצא להשפיע מה שאין בכחו49, והתהוות היש הוא רק בכח העצמות שמציאותו מעצמותו ואין לו שום עילה וסיבה שקדמה לו ח"ו. והנה "המשכת" העצמות לברוא יש מאין (בששת ימי בראשית) היתה מצד כי50 חפץ חסד הוא. אבל לאחרי מתן תורה בכדי שתהי' המשכה זו הוא על ידי העבודה דתומ"צ51, וי"ל שבפרט (ובגלוי) היא ע"י המצוות ששייכים לענין של בל"ג, וכמו מצות פו"ר, כידוע52 דבענין ההולדה (להוליד דור אחר דור) הוא גילוי כח הא"ס, ובפרט שענין ההולדה הוא (גם) דוגמת בריאה יש מאין53 שהיא בכח העצמות. וזהו54 מה שמבקשים בשמחת נשואין שמח תשמח רעים האהובים, כי תכלית ענין הנשואין הוא שתהי' הולדה55, פרו ורבו ומלאו את הארץ56, ולכן מבקשים אז שמח תשמח רעים האהובים, שתהי' המשכת השמחה העצמית דעצמות אוא"ס. וזהו גם מה שאומרים (בהמשך הברכה) כשמחך יצירך בגן עדן מקדם, דהמשכת השמחה בגן עדן מקדם (בתחלת הבריאה) היתה מצד כי חפץ חסד הוא. וזה מבקשים שגם עכשיו ע"י עבודתינו בתומ"צ, ובפרט ע"י שמחת נשואין, תהי' המשכה זו.ח) וכמו שהי' ביום חתונתו זה מ"ת57 שאז היתה המשכת השמחה העצמית כו' (וכמבואר בהמאמר58, דעיקר השמחה שפורצת כל הגדרים הוא שמחת נשואין), וההמשכה אז היתה ע"י עבודה, שהרי ביום חתונתו זה מ"ת קאי על לוחות השניות59 וענין לוחות השניות הוא מה שניתנו ע"י עבודה דוקא. ועד"ז הוא בקיום כל מצוה, דע"י כל מצוה צ"ל לשם יחוד קוב"ה ושכינתי' כדאיתא בפע"ח60, ומה שאנו אומרים לשם יחוד רק פעם אחת קודם התפלה הוא לפי שאמירה זו היא פעולה נמשכת על כל היום61. ומכיון שכל אחד מישראל הוא בנו יחידו של הקב"ה כתורת הבעש"ט הידועה62, וכתיב63 בני בכורי ישראל לשון יחיד, וגם במ"ת נאמר לכאו"א מישראל אנכי64 הוי' אלקיך לשון יחיד65, הרי, שהשמחה שלמעלה שבקיום כל מצוה דכאו"א מישראל היא שמחת הקב"ה בחתונת בנו יחידו, דשמחה זו פורצת כל הגדרים.ט) ובפרט בחודש אלול, כשהמלך נמצא בשדה עם כאו"א מישראל, ומקבל את כאו"א בסבר פנים יפות ומראה לו פנים שוחקות66, ואלול הוא ר"ת אני לדודי ודודי לי67, דאפילו דודים שקאי על זו"ן שזיווגם הוא רק לפרקים12, הנה בחודש אלול הם מתייחדים בתיבה אחת. ומזה מובן, דנוסף על הענין דשמחת נשואין (יחוד קוב"ה ושכינתי') שבמשך כל השנה מצד קיום המצוות, הנה בחודש אלול הוא ביתר שאת. ובפרט בהשבתות בחודש אלול. דהנה בחודש אלול תוקעין בשופר כדי להזהיר ישראל שיעשו תשובה שנאמר68 אם יתקע שופר בעיר ועם לא יחרדו69. הרי שבאלול יש גם ענין היראה וחרדה. אמנם זהו רק בימי החול, משא"כ בהשבתות שבחודש אלול, הרי ענין היראה והחרדה דאלול לכאורה (בגילוי) אינם בשבת, שהרי בשבת אין תוקעין ובשבת אין עצב בה70, ועיקר פעולת אלול בימי השבתות הוא הענין דאני לדודי ודודי לי, שמחת נשואין דהקב"ה וכנס"י. ומזה מובן, שכל הוספה בתומ"צ, ובפרט בחודש אלול, פורצת כל הגדרים, כולל גם גדרי הגלות, דכל הוספה בתומ"צ (שענינם היפך הגלות) ממהרת את הגאולה העתידה, ביום ההוא יהי' גו'71, ב"פ י"ה72, היינו שגם ו"ה יהי' כמו י"ה, וכמו שי"ה זיווגייהו תדיר, כמו"כ בחי' ו"ה יהי' זיווגייהו תדיר73, בגאולה העתידה, שאז יהי' ענין הנשואין, כדאיתא בשמו"ר74 שעכשיו הו"ע האירוסין ולע"ל יהיו הנשואין, במהרה בימינו ממש.

=== FOOTNOTES ===

* ) יצא לאור בקונטרס י"ג אלול – תשמ"ז, "לקראת י"ג אלול, יום מלאת תשעים שנה לנשואי כ"ק אדמו"ר מהוריי"צ נ"ע (תרנ"ז-תשמ"ז) .. עש"ק תצא יו"ד אלול ה' תהא זו שנת משיח".1) נוסח ברכות נשואין.2) ד"ה "שמח תשמח – תרנ"ז" (נדפס בקונטרס בפ"ע, קה"ת תשכ"ה, ולאח"ז בסה"מ תרנ"ז) בתחילתו.3) ראה זח"ג ד, א. – הובא בהמאמר הנ"ל ע' 90 (סה"מ תרנ"ז ס"ע רסו). וראה ג"כ זח"ב נו, א. פרדס שער ח' (שער מהות והנהגה) פי"ד.4) כמו שמדייק בהמאמר הנ"ל בתחילתו.5) תהלים קיג, ט.6) ראה זח"א ריט, א. ועוד.7) ירושלמי שבת פ"ח ה"א. פסחים פ"י סוף ה"א. שקלים פ"ג ה"ב. קה"ר פ"ח, א (ד).8) כ"ה בד"ה שמח תשמח שם. לקו"ת מסעי צג, ב. ובכ"מ בדא"ח. ובירושלמי ובקה"ר שם "תוספתא עתיקתא".9) כמובא בד"ה שמח תשמח ע' 107 (סה"מ תרנ"ז ע' רפד) מאבודרהם (ברכת נשואין ופירושן).10) בהמאמר שם, דזה שגם זו"ן נק' בשם רעים הוא שע"י השמחה נעשים "רעים" (זיווגייהו תדיר). וביאור זה שבהמאמר הוא בהמשך למה שמפרש שם לפנ"ז ד"רעים" קאי על פנימיות חו"ב (אף שהיחוד שלהם הוא רק לפרקים), כי "פירוש שמח תשמח רעים האהובים שיומשך השמחה .. בחו"ב בפנימיותן עד שיהיו בבחי' רעים".אמנם, לפי פירוש הפשוט ב"שמח תשמח רעים האהובים" שהתואר "רעים האהובים" הוא גם מקודם [שלכן מפרש שם (ע' 106 – סה"מ תרנ"ז ע' רפג) ששמח תשמח רעים קאי על חיצוניות חו"ב שזיווגייהו תדיר גם עכשיו], צריך לומר, דזה שגם זו"ן נק' בשם רעים הוא מצד הטעם דלקמן בפנים.11) מערכת רי"ש – חלק מבוא שערים – אות ו.12) ע' 90 (סה"מ תרנ"ז ע' רסו)*.*) בהמשך הנ"ל ע' 106 (סה"מ תרנ"ז ריש ע' רפג) מביא ענין זה דאהובים בגימטריא דודים "כנ"ל בשם ס' קהלת יעקב". וכנראה שצ"ל: אמת ליעקב, כדלעיל שם.13) זח"ג ד, א. ועוד. וראה בהנסמן בספר הליקוטים – דא"ח צ"צ ערך דודי ס"ו (ע' קנז).14) תו"א בראשית ד, סע"א. לקו"ת שה"ש מז, ד. ובכ"מ.15) שעהיוה"א פ"ז (פד, ב). וראה גם שם ספ"א.16) ראה תו"א וארא נח, ב (בענין הצמצום דמיצר הגרון). המשך תרס"ו ע' רפט ואילך. ובכ"מ.17) זח"א רסד, ב. ובכ"מ. לקוטי הש"ס להאריז"ל ליבמות סא, ב.18) ראה ב"ב קנט, א. שו"ת צפנת פענח דווינסק ח"א סקי"ח. ווארשא ח"ב סקי"ח. ועוד.19) יחזקאל טז, מד. ובאוה"ת נ"ך עה"פ (ריש ע' תיב) "ויש לפרש היינו מל' הנק' בת היא דוגמת הבינה".20) ראה בהמאמר שם ע' 106 (סה"מ תרנ"ז ס"ע רפב ואילך).21) תהלים ק, ב.22) תבוא כח, מז. וראה רמב"ם סוף הל' לולב. של"ה ס"פ תבוא (שפו, א). ועוד. תניא פכ"ו. לקו"ת תזריע ד"ה שוש תשיש (כ, ג). ד"ה תחת אשר לא עבדת גו' לאדמו"ר האמצעי (מאמרי אדהאמ"צ דברים ח"ב ע' תרפב ואילך). בהנסמן בלקו"ש חכ"ד ע' 639 הערה ד"ה קיום המצוות מיט שמחה.23) אבות פ"ב מי"ב. רמב"ם הל' דעות ספ"ג. טושו"ע או"ח סרל"א. וצע"ק שבשו"ע אדה"ז או"ח סקנ"ו ס"ב השמיטו (אבל מציין בפנים לעיין באדר"נ פי"ז ובח"פ להרמב"ם פ"ה, שבשניהם מקושר הנ"ל עם "בכל דרכיך דעהו" – שהובא בשו"ע אדה"ז שם).24) ראה לקו"ש ח"ג ע' 907. שם ע' 932. ח"י ע' 104 ואילך.25) משלי ג, ו (וראה ברכות סג, א). רמב"ם וטושו"ע ודאדה"ז שם.26) משנה וברייתא סוף מס' קידושין (עפ"י גירסת הש"ס כת"י (אוסף כתבי-היד של תלמוד הבבלי, ירושלים תשל"ד). וכן הובא במלאכת שלמה למשנה שם. ובכ"מ. ובגירסא הנפוצה "ואני נבראתי לשמש את קוני").27) תענית יד, ב. מגילה ה, ב. רמב"ם הל' תעניות פ"ג ה"ח.28) בנוסח התפלה והקידוש דיו"ט. וראה רמב"ם הל' יו"ט פ"ו הי"ז. טושו"ע (ודאדה"ז) או"ח סתקכ"ט ס"ב (ס"ו).29) בנוסח התפלה והקידוש. וראה המשך וככה תרל"ז פצ"ז ואילך.30) סוכה נא, א (במשנה).31) שם נג, א.32) רמב"ם הל' לולב פ"ח הי"ד. וראה לקו"ש חי"ז ע' 269 ואילך.33) סוכות פ, ג. וראה ג"כ סידור שער הסוכות רסט, ב. לקו"ש חי"ד ע' 167.34) שעהיוה"א פ"א. וראה גם או"ת להה"מ ס"פ בראשית.35) ראה זח"ג רנו, ריש ע"ב. תקו"ז תכ"א (נו, סע"א). ועוד. ובפוסקים.36) ראה ד"ה שמח תשמח ע' 48-47 (סה"מ תרנ"ז ע' רכא).37) ע' 49 (סה"מ תרנ"ז ע' רכג) ואילך.38) שבילי אמונה נ"ד ש"ב. וראה שו"ת הרמ"ע מפאנו סל"ו. תניא ספי"ד. שם פט"ו. וראה גם שם פמ"ד (סג, ב).39) ראה פסחים קיג, ב. ובכ"מ.40) ע' 52 (סה"מ תרנ"ז ע' רכז).41) להמבואר בסעיף זה – ראה בארוכה בהמאמר ע' 89 ואילך. שם ע' 105 ואילך (סה"מ תרנ"ז ע' רסה ואילך. שם ע' רפב ואילך).42) ראה בהנסמן בס' מאמרי אדמו"ר האמצעי דברים ח"ג ע' תתע הערה ד"ה כמ"ש.43) ראה ד"ה שמח תשמח ע' 90 (סה"מ תרנ"ז ע' רסו). ובכ"מ.44) זח"א ד, א. וראה ספר הליקוטים – דא"ח צ"צ ערך חו"ב ס"ד (ע' תקנה ואילך).45) כ"ה בהמאמר שם ע' 106 (סה"מ תרנ"ז ס"ע רפב).46) ע' 90 (סה"מ תרנ"ז ע' רסו) ואילך.47) ראה בהמאמר שם ע' 106 (סה"מ תרנ"ז ס"ע רפב ואילך).48) אגה"ק ס"ך (קל, סע"א ואילך). סהמ"צ להצ"צ שרש מצות התפלה פכ"ה (קכח, ב ואילך). ובכ"מ.49) לשון הדרמ"צ שם (קכט, רע"א).50) לשון הכתוב – מיכה ז, יח.51) ראה לקו"ת נצבים מז, ב (מע"ח שער כט (שער הנסירה) רפ"ב. וראה גם שם שער ח (שער דרושי הנקודות) ספ"ו). ובכ"מ. וראה גם ד"ה והוא כחתן תרנ"ז פ"ג (סה"מ תרנ"ז ע' קנא ואילך).52) לקו"ת שה"ש לט, ד ואילך. ד"ה כל הנהנה תרנ"ב (סה"מ תרנ"ב ע' קל). סה"מ תרפ"ו ס"ע רכו ואילך.53) ד"ה שמח תשמח ע' 3 (סה"מ תרנ"ז ע' קעה). סה"מ תרנ"ט ע' יב. המשך תרס"ו ע' תד. ואולי י"ל שזה נעלה יותר מענין א"ס שבהולדה – כי הבריאה יש מאין היא בכח העצמות שמציאותו מעצמותו, ענין "אין לו תחילה" שלמעלה מענין "אין סוף".54) ראה ד"ה שמח תשמח ע' 105 (סה"מ תרנ"ז ע' רפב) ואילך.55) שלכן לא תקנו ברכה על הקידושין ("אקב"ו לקדש את האשה"), כבשאר מצוות – כי קידושין ונשואין הם בעיקרם רק הקדמה והכנה להעיקר והתכלית שבא אח"כ ע"י קיום מצות פו"ר – ראה רא"ש כתובות פ"א סי"ב.56) בראשית א, כח.57) שה"ש ג, יא. תענית כו, ב (במשנה). ובכ"מ.58) ע' 103 (סה"מ תרנ"ז ס"ע רנט) ואילך.59) פרש"י תענית שם.60) שער ו (שער הזמירות) ספ"ה [והוא בפע"ח שסידר מהרנ"ש. ובפע"ח שסידר מהר"מ פאפירש ליתא. וכנראה שלפע"ח זה נתכוין השער הכולל (המובא לקמן) במ"ש "בפע"ח לא מצאתי מזה"]. וראה ג"כ שער רוח הקדש (תל-אביב תשכ"ג) לח, ב. ספר הליקוטים להאריז"ל עה"פ ראה טו, ח (ד"ה ענין הצדקה). לחם מן השמים (לר"י צמח – מונקאַטש תרס"ה) בית הכנסת ד"ה קודם שיתחיל (ז, ב). נגיד ומצוה ס"ע נב. שו"ע האריז"ל כוונת התפלה ס"ט. אור צדיקים (למהר"מ פאפירש) כוונת הברכות ס"ה סק"א (טז, ב). וראה שם הל' דרך ארץ סכ"ד סק"ט (כו, א). רמ"ז לזח"ג ריט, ב (קעו, ב). כסא מלך להקדמת תקו"ז ד"ה ואי תמרון אות ש ד"ה ובזה (ירושלים – ח, ב). שער הכולל (להרא"ד לאוואוט) פ"ו ס"ב. לקו"ת ר"ה נה, ג. סה"מ תקס"ז ע' שה. תקס"ח ע' תיז. תקס"ט ע' קלד. ס' מאמרי אדה"ז על פרשיות התורה ח"ב ע' תקצב. ועוד.61) ד"ה שמח תשמח ע' 25 (סה"מ תרנ"ז ע' קצח). סה"מ עטר"ת ע' תקיח. ועוד.62) כתר שם טוב (הוצאת תשנ"ט) בהוספות סקס"ז. וש"נ.63) שמות ד, כב.64) יתרו כ, ב.65) ראה פסיקתא דר"כ פ' בחודש השלישי בסופו. יל"ש עה"פ (רמז רפו). וראה גם פסיקתא רבתי פ' כא. רמב"ן עה"ת עה"פ.66) לקו"ת ראה ד"ה אני לדודי הא' ס"א (לב, ב). וראה ג"כ ס' מאמרי אדה"ז על פרשיות התורה ח"ב ס"ע תתכה ואילך.67) שה"ש ו, ג. אבודרהם סדר תפלת ר"ה ופירושה פ"א. סדר היום (בסדר ר"ח אלול). אילת אהבים (להר"ש אלקבץ) עה"פ (ירושלים תשל"ג – נב, ב). ר"ח שער התשובה פ"ד ד"ה עוד יש (קטו, ב). פע"ח שער כד (שער ר"ה) פ"א. שעה"פ להאריז"ל עה"פ. מטה משה סי' תשעח. ב"ח לטור או"ח הל' ר"ה סתקפ"א ד"ה והעבירו. עשרה מאמרות (לרמ"ע מפאנו) מאמר חקור דין ח"ג פ"ד (ירושלים תש"ל – פו, ב). של"ה ריג, א. סידור האריז"ל להר"ש מרשקוב סדר יחודים מר"ח אלול (ח"ג מה, ב). סידור קול יעקב שער התשובה בתחילתו (ח"ב קה, א). לקו"ת ראה שם. שם לג, א. ר"ה סד, א. סידור (עם דא"ח) שער אלול רכה, סע"ג. מאמרי אדה"ז הנחות הר"פ ע' כה. ס' מאמרי אדמו"ר האמצעי דברים ח"א ע' שלב. ועוד.68) עמוס ג, ו.69) רס"ג הובא באבודרהם בטעמי התקיעות. טור או"ח שם. השלמה לשו"ע אדה"ז או"ח ר"ס תקפא. וראה אוה"ת נצבים ע' א'רפ ואילך.70) כמ"ש (משלי י, כב) "ולא יוסף עצב עמה" – ירושלמי ברכות פ"ב סוף ה"ז. הובא בתוד"ה מאן דאמר – מו"ק כג, ב.71) זכרי' יד, ט.72) ל"ת להאריז"ל עה"פ. הובא בלקו"ת במדבר ז, ד. ועוד.73) ד"ה שמח תשמח בסופו – ע' 107 (סה"מ תרנ"ז ע' רפד). ובכ"מ.74) ספט"ו. וראה לקו"ת שה"ש מח, א ואילך.

=== GLOSSARY ===

א"ס (Ein Sof): Infinite; אב ואם (Av VeEm): Father and mother; אבודרהם (Avudraham): Avudraham; אבוקות של אור (Avukot Shel Or): Torches of fire; אדמו"ר (Admor): Adoneinu Moreinu VeRabbeinu - Our Master, Teacher and Rabbi; אהובים בגימטריא דודים (Ahuvim BeGematria Dodim): Beloved ones in gematria equals beloved; או"א (Abba VeImma): Abba and Imma; אין עצב בה (Ein Etzev Bah): There is no sadness in it; אם הבנים שמחה (Em HaBanim Semeicha): The mother of children is happy; אם יתקע שופר בעיר (Im Yitaka Shofar Ba'Ir): If a shofar is blown in the city; אני לא נבראתי אלא לשמש את קוני (Ani Lo Nivreiti Ela LeShamesh Et Koni): I was created only to serve my Creator; אני לדודי ודודי לי (Ani LeDodi VeDodi Li): I am my beloved's and my beloved is mine; אנכי ה' אלקיך (Anochi Hashem Elokeicha): I am the Lord your God; ב"פ י"ה (Beit Peh Yud-Hey): Twice Yud-Hey; ביום ההוא יהי' (BaYom HaHu Yihyeh): On that day it will be; בינה (Binah): Understanding; בכל דרכיך דעהו (BeChol Deracheicha Da'ehu): In all your ways know Him; בל"ג (Brit Lashon Guf): Covenant of tongue and body; במהרה בימינו ממש (BiMheirah BeYameinu Mamash): Speedily in our days literally; בן ובת (Ben U'Bat): Son and daughter; בנו יחידו (Beno Yechido): His only son; בני בכורי ישראל (Beni Bechori Yisrael): My firstborn son Israel; בנין של שמחה (Binyan Shel Simcha): Building of joy; בס"ד (Besiyata Dishmaya): With Divine Assistance; בראשית (Bereishit): Genesis; בריאה יש מאין (Beriah Yesh MeAyin): Creation something from nothing; ברכת נשואין (Birkat Nisuin): Marriage blessing; ברק המבריק (Barak HaMavrik): Lightning that flashes; גאולה העתידה (Geulah HaAtidah): Future redemption; גדולי חכמי ישראל (Gedolei Chachmei Yisrael): Great sages of Israel; גימטריא (Gematria): Numerical value; ד"ה (Dibur HaMatchil): Chassidic discourse beginning; דוגמת בריאה יש מאין (Dugmat Beriah Yesh MeAyin): Likeness of creation something from nothing; דור אחר דור (Dor Achar Dor): Generation after generation; ה'תשמ"א (Hey Tashma Aleph): Year 5741; הגדרה והגבלה (Hagdarah VeHagbalah): Definition and limitation; הו"ע האירוסין (Hu Inyan HaErusin): This is the matter of betrothal; הולדה (Holadah): Procreation; הוספה בתומ"צ (Tosafah BeTaryag Mitzvot): Addition in mitzvot; הורגל (Hurgal): Became accustomed; היפך הגלות (Heifech HaGalut): Opposite of exile; המלך נמצא בשדה (HaMelech Nimtza BaSadeh): The King is found in the field; המשך תרס"ו (Hemshech Tares Vav): Discourse series 5666; המשכת העצם (Hamshachat HaEtzem): Drawing down of essence; הרגל נעשה טבע שני (Hergel Na'aseh Teva Sheni): Habit becomes second nature; השבתות (HaShabbatot): The Sabbaths; התהוות חדשה (Hithavut Chadasha): New creation; ו"ה (Vav-Hey): Letters Vav-Hey; ועם לא יחרדו (VeAm Lo Yecheradu): And the people are not afraid; ועש"ק (VeErev Shabbat Kodesh): And holy Sabbath eve; ז"א ונוקבא (Zeir Anpin U'Nukva): Zeir Anpin and Nukva; זהו העיקר (Zeh Hu HaIkar): This is the main thing; זו"ן (Zeir Anpin U'Nukva): Zeir Anpin and Nukva; זח"ג (Zohar Chelek Gimel): Zohar Part Three; זיווגייהו תדיר (Zivugaiyhu Tadir): Their union constantly; זמן שמחתנו (Zman Simchateinu): Time of our joy; חג הסוכות (Chag HaSukkot): Festival of Sukkot; חו"ב (Chochma U'Binah): Wisdom and Understanding; חודש אלול (Chodesh Elul): Month of Elul; חכמה (Chochma): Wisdom; חפץ חסד הוא (Chafetz Chesed Hu): He desires kindness; חתן וכלה (Chatan VeKalah): Groom and bride; טבע השמחה (Teva HaSimcha): Nature of joy; טבע תולדתו (Teva Toladto): Natural temperament; י"ג אלול (Yud-Gimel Elul): 13th of Elul; י"ה (Yud-Hey): Letters Yud-Hey; יום חתונתו (Yom Chatunatov): Day of his wedding; יורש (Yoresh): Inheritor; יחוד פנימי (Yichud Penimi): Inner union; יחוד תמידי (Yichud Tamidi): Constant union; ימי החול (Yemei HaChol): Weekdays; ימים טובים (Yamim Tovim): Festivals; יראה וחרדה (Yirah VeCheradah): Fear and trembling; ירושלמי (Yerushalmi): Jerusalem Talmud; כ"ק (Kevod Kedushat): His Honor and Holiness; כאמה בתה (Ke'Imah Bitah): Like her mother, her daughter; כח הא"ס (Koach HaEin Sof): Power of the Infinite; כח העצמות (Koach HaAtzmut): Power of essence; כחות הגלויים (Kochot HaGeluyim): Revealed powers; כל מעשיך יהיו לשם שמים (Kol Ma'aseicha Yihyu LeShem Shamayim): All your deeds should be for the sake of Heaven; כלולים (Kelulim): Included; כנס"י (Knesset Yisrael): Congregation of Israel; כשמחך יצירך בגן עדן מקדם (Kesimchecha Yitzircha BeGan Eden MiKedem): As You gladdened Your creatures in the Garden of Eden of old; להזהיר ישראל (Lehazir Yisrael): To warn Israel; לוחות השניות (Luchot HaSheniyot): Second tablets; לידת המדות (Leidat HaMidot): Birth of the attributes; לידת הנשמות (Leidat HaNeshamot): Birth of souls; לע"ל יהיו הנשואין (Le'Atid Lavo Yihyu HaNisuin): In the future there will be marriage; לפרוץ גדר (Lifrotz Geder): To break boundaries; לפרקים (Lifrakim): Periodically; לקו"ת (Likutei Torah): Likutei Torah; לשם יחוד קוב"ה ושכינתי' (LeShem Yichud Kudsha Brich Hu U'Shechintei): For the sake of unifying the Holy One and His Shechina; מ"ת (Matan Torah): Giving of the Torah; מארז"ל (MiAmarei Razal): From the sayings of our Sages; מבוא שערים (Mevo She'arim): Introduction to Gates; מו"ח (Mori VeChamai): My teacher and father-in-law; מוחין (Mochin): Intellectual faculties; מועדים לשמחה (Mo'adim LeSimcha): Appointed times for joy; מוריש לבנו (Morish LeBeno): Bequeaths to his son; מי שלא ראה שמחת בית השואבה (Mi SheLo Ra'ah Simchat Beit HaSho'evah): One who has not seen the joy of the water-drawing; מיעוט האור והחיות (Mi'ut HaOr VeHaChayut): Diminishment of light and vitality; מיצר הגרון (Meitzar HaGaron): Narrowing of the throat; ממהרת את הגאולה (Memaheret Et HaGeulah): Hastens the redemption; מן הקצה אל הקצה (Min HaKatzeh El HaKatzeh): From one extreme to the other; מערכת רי"ש (Ma'arechet Reish): Section Reish; מציאותו מעצמותו (Metziuto MeAtzmuto): His existence from His essence; מרקדין באבוקות של אור (Merakedin BeAvukot Shel Or): Dancing with torches of fire; מתן תורה (Matan Torah): Giving of the Torah; נוסח ברכות נשואין (Nusach Birchot Nisuin): Text of marriage blessings; נמשכים בגילוי (Nimshachim BeGilui): Drawn forth in revelation; סבר פנים יפות (Sever Panim Yafot): Pleasant countenance; ספר אמת ליעקב (Sefer Emet LeYaakov): Book "Truth to Jacob"; עאכו"כ (Al Achat Kama VeKama): All the more so; עבדו את ה' בשמחה (Ivdu Et Hashem BeSimcha): Serve God with joy; עבודת ה' (Avodat Hashem): Service of God; עונג (Oneg): Delight; עצם הנפש (Etzem HaNefesh): Essence of the soul; עצמות (Atzmut): Essence; פו"ר (Peru U'Revu): Be fruitful and multiply; פזרן וחסדן (Pazran VeChesdan): Generous and kind; פנים שוחקות (Panim Sochakot): Smiling face; פנימיות אבא (Pnimiyut Abba): Inner dimension of Abba; פנימיות עתיק (Pnimiyut Atik): Inner dimension of Atik; פסחים (Pesachim): Pesachim; פע"ח (Pri Etz Chaim): Pri Etz Chaim; פרדס (Pardes): Pardes; פרו ורבו ומלאו את הארץ (Peru U'Revu U'Milu Et HaAretz): Be fruitful and multiply and fill the earth; צהבו פניו (Tzahavu Panav): His face became radiant; צהיבת הפנים (Tzehivat HaPanim): Radiance of the face; צמצומים (Tzimtzumim): Contractions; קה"ר (Kohelet Rabbah): Kohelet Rabbah; קיום המצוות (Kiyum HaMitzvot): Fulfillment of commandments; קמצן וכילי (Kamtzan VeChili): Miser and stingy; רבי אבהו (Rabbi Avahu): Rabbi Avahu; ריקוד (Rikud): Dancing; רעים האהובים (Re'im HaAhuvim): Beloved friends; ש"פ (Shabbat Parshat): Shabbat Torah Portion; שבת (Shabbat): Sabbath; שה"ש (Shir HaShirim): Song of Songs; שונאו ע"פ תורה (Sono Al Pi Torah): Enemy according to Torah; שמו של דבר (Shemo Shel Davar): Name of a thing; שמו"ר (Shemot Rabbah): Shemot Rabbah; שמח תשמח רעים האהובים (Sameach Tesamach Re'im HaAhuvim): Gladden the beloved friends; שמח"ת (Simchat Torah): Simchat Torah; שמחה עצמית (Simcha Atzmit): Essential joy; שמחת בית השואבה (Simchat Beit HaSho'evah): Joy of the water-drawing ceremony; שמחת תורה (Simchat Torah): Joy of Torah; שעהיוה"א (Sha'ar HaYichudim VeHaKavanot): Gate of Unifications and Intentions; שער מהות והנהגה (Sha'ar Mahut VeHanhagah): Gate of Essence and Conduct; שעתא חדא (Sha'ata Chada): One moment; שקלים (Shekalim): Shekalim; שרש הראשון (Shoresh HaRishon): First root; תהלים (Tehillim): Psalms; תו"א (Torah Or): Torah Or; תולדות המוחין (Toladot HaMochin): Offspring of the intellectual faculties; תומ"צ (Taryag Mitzvot): 613 commandments; תוספתא חדתא (Tosefta Chadta): New teaching; תוקעין בשופר (Toke'in BeShofar): Blow the shofar; תורת הבעש"ט (Torat HaBaal Shem Tov): Teaching of the Baal Shem Tov; תחת אשר לא עבדת (Tachat Asher Lo Avadta): Because you did not serve; תיבה אחת (Teivah Achat): One word; תכלית ענין הנשואין (Tachlit Inyan HaNisuin): Purpose of marriage; תצא (Tetzei): Torah portion "When you go out"; תרין ריעין דלא מתפרשין (Terin Re'in DeLo Mitparshin): Two friends that do not separate; תרנ"ז (Tarnaz): Year 5657; תשובה (Teshuvah): Repentance;