בס"ד. אור ליום ב' פ' נצבים-וילך, ח"י אלול ה'תשל"ט(הנחה)אתם נצבים היום כולכם לפני ה' אלקיכם ראשיכם שבטיכם גו' לעברך בברית ה' אלקיך גו'1, ואח"כ ממשיך2 (בפ' שני, שיעור לימוד החומש דיום זה) (ולא אתכם לבדכם אנכי כורת את הברית הזאת גו' כי את גו' אשר איננו פה עמנו היום) ושב3 ה' אלקיך גו'. והנה פרשה זו קורין לעולם קודם ראש השנה (כמ"ש רבינו הזקן בלקו"ת4), וידועה תורת הבעש"ט5 שאתם נצבים זהו ברכתו של הקב"ה שמברך את עמו בני ישראל בשבת מברכים שהוא השבת האחרון דחודש אלול בברכת החודש דחודש השביעי, ובכח זה ישראל מברכים את החדשים דכל השנה, שמזה מובן שענין זה (דאתם נצבים גו') הוא ענין כללי. והענין הוא, דהנה הכתוב מבאר דזה שאתם נצבים היום כולכם גו', כל עשר המדריגות6 מראשיכם שבטיכם עד חוטב עציך ושואב מימיך, לאחדים כאחד5, הוא בכדי לעברך בברית ה' אלקיך גו' שקודם שנכנסו לארץ (שאז נאמרה פרשה זו בפעם הראשונה) הי' כריתת ברית על קבלת התורה מלבד הברית אשר כרת אתם בחורב7, היינו שמדובר כאן על כריתת ברית מיוחדת שלפני הכניסה לארץ. ומכיון שלא אתכם לבדכם אנכי כורת את הברית הזאת (כ"א גם) את אשר איננו פה עמנו היום, מובן שענין הכריתת ברית שלפני כניסת הארץ שייך בעבודת כל אחד ואחד.ב) ויובן זה בהקדם ביאור ענין הכניסה אל הארץ בעבודה. דהנה כתיב (בפרשת השבוע דשבת שעברה8, שמיני' מתברכין כולהו יומין שלאחרי'9, כולל יום זה, יום ח"י אלול) והי' כי תבוא אל הארץ אשר ה' אלקיך נותן לך וגו'. ומבאר הבעש"ט נ"ע10 (בהתורה שנאמרה ע"י כ"ק מו"ח אדמו"ר נשיא דורנו ששמעה מאביו כ"ק אדמו"ר (מהורש"ב) נ"ע ששמעה מהבעש"ט): והי' כי תבוא אל הארץ – אַז דו וועסט צוקומען צו דעם רצון [העליון] ומרוצה, אשר ה' אלקיך נותן לך נחלה וירשתה – וואָס דאָס איז אַ מתנה מלמעלה בירושה בכל אחד מישראל, דאַרף זיין די עבודה אין דעם, וישבת בה – דאָס זאָל זיין בהתיישבות, ולקחת גו' ושמת בטנא – מלביש זיין די אורות אין כלים, והלכת אל המקום – הוא ענין השגחה פרטית, אשר יבחר ה' אלקיך – אַז אַ איד גייט אין אַן אָרט, איז דאָס ניט וואָס ער גייט נאָר מ'פירט אים, די השגחה העליונה. איז אַז ער קומט אין אַן אָרט איז די כוונה – לשכן שמו שם – לפרסם אלקות בעולם. ואח"כ אמר הבעש"ט עוד הפעם התורה הקודמת והוסיף שענין לשכן שמו שם הוא "מיט אַ ברכה ופסוק תהלים". והרב המגיד נ"ע (תלמידו וממלא מקומו של הבעש"ט) פירש11: והי' כי תבוא אל הארץ, פירוש כו' כאשר תרצו לבוא אל הארץ העליונה (עולם הבא) אשר ה' אלקיך נותן לך, כי כל ישראל יש להם חלק לעולם הבא12, וירשת, ליורשה ירושת עולם בכדי שלא יצטרך להתגלגל (ח"ו) רק וישבת בה ישיבה עולמית ונצחית, ככה תתנהג ותזכה: ולקחת מראשית גו' ר"ל ראשית לקיחתך מעינוגי העולם הזה יהי' מראשית שהיא החכמה שנאמר13 ראשית חכמה וגו', פירוש שכל עניני עולם הזה מעורב בם ניצוץ קדוש שהוא החכמה כו', לכן כל לקיחתך ועשיתך כו' יהי' הכל עיקר השגחתך ומגמתך על הראשית שבו שהיא החכמה הקדושה שבו. ולכן אמר מראשית ולא כל ראשית14, כי כולו גשמיות הוא רק שיש בו קצת קדושה שהיא ראשית כו', וז"ש מראשית כל פרי האדמה שהם הניצוצות שבתוך הצומח. ולא מבעי שתראה לברר מתוך הצומח אלא אפילו אשר תביא מארצך, פירוש אפילו מדבר שהוא ארציות גמור שהוא הדומם שהוא גשמי יותר מצומח. ולא הזכיר כאן הניצוצות שבתוך בע"ח, מפני שבקל יוכל להעלותם אל הקדושה כמ"ש בכתבי האר"י זלה"ה. והדר אמר לא תימא שאני מזהירך רק בדברים גשמיים שהם דומם צומח (חי), אלא אפילו בדברים הרוחניים, שהם דברי תורה. וז"ש אשר ה"א נותן לך כו' יהי' כוונתך רצוי' ומחשבתך זכה ודיבורך שלם כו', שיהי' ניכר בכל דיבור ודיבור היוצא מפיך כל אות ואות ונקודיו וטעמיו שבו. וז"ש ושמת בטנא, כי טנ"א ר"ת טעמים נקודות אותיות. ולא הזכיר כאן תגין, מפני שאינם במבטא כו' וכאשר תתנהג כן [פירוש, שבכל ענינים אלו יהי' ענין ולקחת מראשית, בחי' החכמה, אז יהי'] והלכת אל המקום כו' ותעלה הכל אל הקדושה. וזהו אשר יבחר ה' אלקיך כו' וזהו לשכן שמו שם. וזהו שפתח הכתוב בלשון והי' שהוא לשון שמחה15 כו'. ורבינו הזקן פירש (בלקו"ת פ' תבוא16) דכמו שיש בחי' ארץ ישראל בעולם כך יש בשנה והוא בראש השנה, וקודם לזה צ"ל כריתת ברית וכו'.ג) ולהבין כ"ז הנה ידוע דכל הענינים שבעולם מקורם הוא בתורה, וכן הוא בענין א"י (והכניסה לא"י) שיש בחי' זו בתורה. וכמו שמבאר רבינו הזקן בארוכה (בתו"א בתחלתו17 ובלקו"ת שם) דארץ ישראל היא בחי' תושבע"פ, כי ארץ הוא לשון רצון ומרוצה (כמובא בתורת הבעש"ט הנ"ל) וכמאמר18 למה נקרא שמה ארץ שרצתה לעשות רצון קונה, וגילוי רצון העליון הוא ע"י תושבע"פ דוקא19. דבכדי לקיים את רצון העליון אינו מספיק הלימוד בתושב"כ, כי הגם דליכא מידי דלא רמיזא באורייתא20, ה"ז באופן דרמז בלבד ויכול להיות מזה ב' דעות, דאלו ואלו דברי אלקים חיים21, ודוקא ע"י ההלכה פסוקה ופסק דין ברור בתושבע"פ אפשר לדעת ולקיים את הרצון העליון.ד) ובזה יובן ענין הכריתת ברית שלפני הכניסה לארץ ישראל, שהיא תושבע"פ. כי הנה ענין תושבע"פ הוא חיבור המעלה מעלה עם המטה מטה, דההלכה מקורה מרצון העליון שלמעלה מעלה מבחי' חכמה (שהו"ע התורה בפשטות), והיא בחי' והוי' עמו22 שהלכה כמותו23 (שלמעלה לא רק מבחי' אלקים אלא גם מבחי' אלו ואלו דברי אלקים חיים, דאלקים חיים הוא בחי' הבינה, כמבואר בדרושי כ"ק אדמו"ר הצ"צ24 וכ"ק אדמו"ר מהר"ש25 והנשיאים שלאחריהם ממלאי מקומם26 המבארים ענין אלקים חיים), ומשם נמשכה בפס"ד להלכה למעשה בעוה"ז. וכמו שמבאר רבינו הזקן באגה"ק27 המשל לקיום המצוות כעמוד המחבר את הגג עם הרצפה. ובלשון הקבלה והחסידות הוא חיבור סובב כל עלמין וממלא כל עלמין. וידוע שבשביל חיבור זה צ"ל המשכה ממקום שלמעלה משניהם, וזהו ענין הברית.ה) ומזה יובן ענין הכריתת ברית בבחי' נפש, דכשם שענין הברית כפשוטו הוא שממשיך מענין שלמעלה מטעם ודעת, דלכן אין שייך בו שום שינוי כלל וכן יקום, דעי"ז מאחדים הפכים, וכמבואר בלקו"ת28 דע"י שעוברים בין הבתרים נעשים לאחדים כאחד ממש29, עד"ז יובן בענין הכריתת ברית בנפש שבשביל איחוד הסתים וגליא שבנפש צ"ל ענין הברית שהוא ההמשכה ממקום עליון ביותר בנפש (ע"ד הנ"ל בתורה).ו) וזהו גם ענין הכריתת ברית בבחי' עולם שלפני הכניסה לארץ כפשוטה, כי תבוא אל הארץ גו' וירשתה וישבת בה. דהנה מבואר בכ"מ30 שענין הכניסה לארץ ישראל הי' הירידה מעולם המחשבה או מעולם הדיבור לעולם המעשה, ירידה למטה מטה לארץ אוכלת יושבי'31, וכיון שהי' צריך להיות החיבור דמעלה מעלה עם המטה מטה, לכן הי' צריך להיות לפנ"ז כריתת ברית מיוחדת לבד הברית אשר כרת אתם בחורב, כי גם אחרי הברית שבחורב היו עדיין דור דעה32 (בחי' מחשבה או בחי' דיבור), משא"כ כאן הי' צריך להיות הירידה למטה מטה, עד שפעלו שתהי' טובה הארץ מאד מאד33, הנה לזה הי' צ"ל כריתת ברית מיוחדת34.ז) והנה כשם שיש ענין הכריתת ברית בנפש ובעולם כן הוא גם בשנה, דבראש השנה הוא בחי' כניסה לארץ ישראל בשנה35 ובכל שנה קודם ראש השנה צריך כריתת ברית מחדש. והענין הוא, דהנה בראש השנה הוא שלימות עבודת האדם, דאז הקב"ה אומר תמליכוני עליכם36 [דההחלטה על בריאת העולם היא ע"י נשמות ישראל וכמאמר37 במי נמלך בנשמותיהן של צדיקים, ועמך כולם צדיקים38, וכמבואר בארוכה בתורת הרב המגיד באור תורה ובלקו"א בתחלתו39 דע"י שעלה לפניו ית' התענוג מעבודת הצדיקים כו' וכמשל האב המצייר לעצמו את בנו הקטן כו'. וכן הוא בכל ראש השנה דההמלכה היא ע"י ישראל דוקא], ועי"ז היא ההחלטה להיות מלך על כל העולם. ומההחלטה שבראש השנה נמשך לכל ימות השנה, דלכן נקרא ראש השנה ולא תחלת השנה, כמבואר בארוכה בעטרת ראש בתחלתו40 שהוא בדוגמת הראש הכולל את כל האברים, וגם אח"כ כאשר האברים נמצאים כל אחד במקומו הנה הראש הוא המנהיג אותם, דכן הוא בראש השנה שהוא המנהיג את כל ימות השנה, ועד שנמשך במעשה בפועל. שזהו ענין המשכה מן הקצה אל הקצה. וגם כללות ענין ההחלטה להיות מלך נמשך ע"י הכתרת נשמות ישראל שהם עצמם שרשם למעלה אפילו מתורה, ומשם נמשך למטה דוקא ע"י פסק דין בתורה, היינו ההוראות שבתורה בנוגע למעשה בפועל, אשר כדי לבוא לפסק דין אמיתי צריך להתייגע כדי לבוא אל האמת לאמיתו (כמבואר בהמשך יו"ט של ראש השנה שחל להיות בשבת מכ"ק אדמו"ר נ"ע41 ובדרושי כ"ק מו"ח אדמו"ר נשיא דורנו ממלא מקומו), הנה כל זה הוא המשכה מן הקצה הכי עליון אל הקצה הכי תחתון. ולכן צריך להיות לפנ"ז ענין הכריתת ברית במיוחד, שע"י הכריתת ברית נעשים כל בני ישראל (ועמך כולם צדיקים) חד עם עצמות ומהות, בדוגמת הברית כפשוטו בגשמיות.ח) ומהכריתת ברית בכללות נמשכות ההחלטות טובות בנוגע ללימוד התורה וקיום המצוות ועבודת התפלה, דעי"ז ישראל וקוב"ה כולא חד. ומזה באה כתיבה וחתימה טובה לשנה טובה ומתוקה, והתחלתה לפנ"ז בחודש ההכנה הוא חודש אלול שהוא ר"ת אני לדודי ודודי לי42, ובפרט מח"י אלול שהוא יום הולדת שני המאורות הגדולים43 שאז מזלם גובר44, והרי תכליתם וכוונתם היתה שיהי' יפוצו מעינותיך חוצה, עד להחוצה שאין חוצה מחוץ הימנו. ועי"ז אתי מר45 דא מלכא משיחא בקרוב ממש, ובעגלא דידן.

=== FOOTNOTES ===

* ) יצא לאור בשעתו, "עש"ק פ' נצבים-וילך, ה'תשל"ט".1) פרשתנו (נצבים) כט, ט-יא.2) שם, יג-יד. שם ל, ג.3) והשיב לא נאמר כו' (מגילה כט, א הובא בפרש"י עה"ת).4) ריש פרשתנו.5) היום יום ע' צ [כה אלול].6) לקו"ת שם.7) לקו"ת תבוא מא, ג.8) תבוא כו, א-ב.9) ראה זח"ב סג, ב. פח, א.10) כתר שם טוב (הוצאת קה"ת) הוספות אות ג. היום יום ע' פח [חי אלול].11) או"ת נו, א ואילך.12) סנהדרין צ, א במשנה.13) תהלים קיא, י.14) מנחות פד, ב. פרש"י עה"פ תבוא שם, ב.15) ב"ר פמ"ב, ג (בסופו). ויק"ר פי"א, ז (בסופו). אסת"ר פתיחתא יא.16) שם.17) א, ריש ע"ב.18) ב"ר פ"ה, ח.19) אגה"ק ס"א. סכ"ט (קנ, ב). לקו"ת שם.20) ראה תענית ט, א.21) עירובין יג, ב.22) שמואל-א טז, יח.23) סנהדרין צג, ב.24) אוה"ת יתרו ע' תתצ ואילך.25) ד"ה וידבר אלקים תרכ"ז.26) המשך תרס"ו ע' תלא ואילך. סה"מ: עטר"ת ע' תמט ואילך. תרפ"ח ע' קכט ואילך. ובכ"מ.27) סכ"ט (קמט, סע"ב ואילך). וראה סה"מ תש"י ע' 123.28) פרשתנו מד, ב.29) ראה סה"מ תש"ב ע' 25, דזה שכורתין דבר אחד לשנים [אף שמורה על הפירוד והתחלקות, היפך האחדות], הוא להיות דהכוונה היא לאחד שני גופים, דכורתי הברית הם ב' גופים נפרדים וע"י הכר"ב הם מתאחדים.30) ראה לקו"ת שלח לז, ב. לח, א. לח, ב.31) שלח יג, לב.32) ראה ויק"ר פ"ט, א. במדב"ר פי"ט, ג.33) שלח יד, ז. וראה לקו"ת שם לז, ב. לח, ג.34) להעיר ממארז"ל (ברכות מט, א) כל שאינו אומר ברית כו' בברכת הארץ כו' לא יצא ידי חובתו (וראה לקו"ת עקב יד, ד. אוה"ת תבוא ע' תתרנא).35) לקו"ת תבוא שם. ושם: שר"ה הוא ענין אחד עם תורה שבע"פ כי ר"ה הוא בחי' שתמליכוני עליכם ומלכות פה תורה שבע"פ קרינן לה.36) ר"ה טז, א. לד, ב.37) ב"ר פ"ח, ז. רות רבה רפ"ב.38) ישעי' ס, כא.39) וראה גם או"ת ב, ג ואילך.40) וראה גם לקו"ת שם.41) המשך תרס"ו ע' שצ ואילך.42) שה"ש ו, ג. אבודרהם סדר תפלת ר"ה. פע"ח שער ר"ה פ"א. שעה"פ עה"פ.43) סה"ש תש"ג ע' 141 ואילך.44) ראה קה"ע לירושלמי ר"ה פ"ג ה"ח.45) אגה"ק דהבעש"ט – נדפסה בריש ספר כתר שם טוב הוצאת קה"ת.

=== GLOSSARY ===

אור (Or): Light; אז א איד גייט (Az A Yid Geyt): When a Jew goes; אז דו וועסט צוקומען (Az Du Vest Tzukumen): When you will come; אין אן ארט (In An Ort): To a place; אנכי כורת את הברית הזאת (Anochi Koret Et HaBrit HaZot): I am making this covenant; ארץ הוא לשון רצון ומרוצה (Eretz Hu Lashon Ratzon U'Maratzeh): Land is language of will and desire; ארץ ישראל (Eretz Yisrael): Land of Israel; ארציות גמור (Artziyut Gamur): Complete earthliness; אשר איננו פה עמנו היום (Asher Einenu Po Imanu Hayom): Who is not here with us today; אשר ה' אלקיך נותן לך (Asher Hashem Elokeicha Noten Lach): Which Hashem your God gives you; אשר יבחר ה' אלקיך (Asher Yivchar Hashem Elokeicha): Which Hashem your God will choose; אשר תביא מארצך (Asher Tavi MeiArtzecha): Which you bring from your land; אתם נצבים היום כולכם (Atem Nitzavim Hayom Kulchem): You are standing today all of you; בהתיישבות (B'Hityashvut): With settling; בחינת ארץ ישראל בעולם (Bechinat Eretz Yisrael B'Olam): Aspect of Land of Israel in the world; בחינת החכמה (Bechinat HaChochmah): Aspect of wisdom; בחינת תורה שבעל פה (Bechinat Torah SheBa'al Peh): Aspect of Oral Torah; ביאור ענין הכניסה (Be'ur Inyan HaKnisah): Explanation of the matter of entry; בירושה (B'Yerushah): As inheritance; בכח זה (B'Koach Zeh): With this power; בכל אחד מישראל (B'Chol Echad MiYisrael): In every individual of Israel; במבטא (B'Mivta): In pronunciation; בס"ד (B'Siyata D'Shmaya): With Divine Assistance; בעבודה (B'Avodah): In service; בעלי חיים (Ba'alei Chayim): Animals; בפעם הראשונה (BaPa'am HaRishonah): For the first time; בראש השנה (B'Rosh HaShanah): On Rosh Hashanah; ברכת החודש (Birkat HaChodesh): Blessing of the month; ברכתו של הקב"ה (Birchato Shel HaKadosh Baruch Hu): Blessing of the Holy One Blessed be He; בשנה (B'Shanah): In the year; גילוי רצון העליון (Gilui Ratzon HaElyon): Revelation of the supreme will; גשמי יותר מצומח (Gashmi Yoter MiTzome'ach): More physical than plant life; גשמיות (Gashmiyut): Physicality; דארף זיין די עבודה (Darf Zein Di Avodah): The service must be; דברי תורה (Divrei Torah): Words of Torah; דברים גשמיים (Devarim Gashmiyim): Physical matters; דברים הרוחניים (Devarim HaRuchaniyim): Spiritual matters; דומם צומח חי (Domaim Tzome'ach Chai): Inanimate, plant, animal; די כוונה (Di Kavanah): The intention; דיבורך שלם (Diburcha Shalem): Your complete speech; ה'תשל"ט (Hey Tashla"t): Year 5739; הארץ העליונה (HaAretz HaElyonah): The supernal Land; הבעש"ט (HaBaal Shem Tov): The Baal Shem Tov; הברית אשר כרת אתם בחורב (HaBrit Asher Karat Itam B'Chorev): The covenant He made with them at Chorev; הדומם (HaDomaim): Inanimate matter; החדשים דכל השנה (HaChodashim D'Chol HaShanah): The months of the entire year; החודש השביעי (HaChodesh HaShvi'i): The seventh month; החכמה (HaChochmah): Wisdom; החכמה הקדושה (HaChochmah HaKedoshah): Holy wisdom; היוצא מפיך (HaYotzei MiPicha): That comes from your mouth; הכניסה לארץ (HaKnisah LaAretz): Entry into the Land; הכתוב מבאר (HaKatuv M'Va'er): The verse explains; הנחה (Hanachah): Transcription/Notes; הניצוצות (HaNitzutzot): The sparks; הצומח (HaTzome'ach): Plant life; הרב המגיד נ"ע (HaRav HaMagid Niftar): The Maggid of blessed memory; השבת האחרון (HaShabbat HaAcharon): The last Shabbat; השגחה העליונה (Hashgachah HaElyonah): Divine Providence; השגחה פרטית (Hashgachah Pratit): Divine Providence; השגחתך ומגמתך (Hashgachatcha U'Megamatcha): Your supervision and intention; התורה שנאמרה (HaTorah SheNe'emrah): The Torah teaching that was said; והיה כי תבוא אל הארץ (V'Hayah Ki Tavo El HaAretz): And it shall be when you come to the Land; והלכת אל המקום (V'Halachta El HaMakom): And you shall go to the place; וילך (V'Yelech): And he went; ולא אתכם לבדכם (V'Lo Etchem L'Vadchem): And not with you alone; ולקחת (V'Lakachta): And you shall take; ומרוצה (U'Maratzeh): And desired; ושב ה' אלקיך (V'Shav Hashem Elokeicha): And Hashem your God will return; ושמת בטנא (V'Samta B'Tene): And you shall place in a basket; ח"י אלול (Chai Elul): 18th of Elul; חודש אלול (Chodesh Elul): Month of Elul; חוטב עציך (Chotev Etzeicha): Your wood choppers; טנא (Tene): Basket; טעמים נקודות אותיות (Te'amim Nekudot Otiyot): Cantillations vowels letters; יום ב' (Yom Bet): Second day; ישיבה עולמית ונצחית (Yeshivah Olamit V'Nitzchit): Eternal and everlasting dwelling; ישראל מברכים (Yisrael Mevorchim): Israel blesses; כ"ק מו"ח אדמו"ר (Kevod Kedushat Mori V'Chami Admor): His honor and holiness my teacher and father-in-law the Rebbe; כאשר תרצו לבוא (Ka'asher Tirtzu Lavo): When you desire to come; כוונתך רצויה (Kavantecha Retzuyah): Your proper intention; כל אות ואות (Kol Ot V'Ot): Every letter and letter; כל דיבור ודיבור (Kol Dibur V'Dibur): Every word and word; כל הענינים שבעולם (Kol HaInyenim SheBaOlam): All matters in the world; כל ישראל יש להם חלק לעולם הבא (Kol Yisrael Yesh Lahem Chelek L'Olam HaBa): All Israel has a portion in the World to Come; כריתת ברית (K'ritat Brit): Making a covenant; כריתת ברית מיוחדת (K'ritat Brit M'Yuchedet): Making a special covenant; כתבי האריז"ל (Kitvei HaAri Z"L): Writings of the Ari of blessed memory; כתיב (Katav): It is written; לאחדים כאחד (L'Achadim K'Echad): To unite as one; לברר מתוך הצומח (L'Varer MiToch HaTzome'ach): To clarify from within plant life; להעלותם אל הקדושה (L'Ha'alotam El HaKedushah): To elevate them to holiness; ליורשה ירושת עולם (L'Yorshah Yerushat Olam): To inherit an eternal inheritance; למה נקרא שמה ארץ (Lamah Nikra Shmah Eretz): Why is it called Land; לעברך בברית ה' אלקיך (L'Avrecha B'Vrit Hashem Elokeicha): To pass into the covenant of Hashem your God; לפני ה' אלקיכם (Lifnei Hashem Elokeichem): Before Hashem your God; לפרסם אלקות בעולם (L'Farsem Elokut B'Olam): To publicize Godliness in the world; לקוטי תורה (Likutei Torah): Collected Torah teachings; לשון שמחה (Lashon Simchah): Language of joy; לשכן שמו שם (L'Shachen Shmo Sham): To cause His name to dwell there; מ'פירט אים (M'Firt Im): He is led; מבאר הבעש"ט נ"ע (M'Va'er HaBaal Shem Tov Niftar): The Baal Shem Tov of blessed memory explains; מהורש"ב (Maharash"b): The Rebbe Maharash; מחשבתך זכה (Machshavtecha Zakah): Your pure thought; מיט א ברכה ופסוק תהלים (Mit A Brachah U'Pasuk Tehilim): With a blessing and verse of Psalms; מלביש זיין די אורות אין כלים (Malbish Zein Di Orot In Kelim): Clothing the lights in vessels; ממשיך (Mamshich): Continues; מעורב בם ניצוץ קדוש (Me'orav Bahem Nitzutz Kadosh): Mixed within them is a holy spark; מקורם הוא בתורה (Mekoram Hu BaTorah): Their source is in Torah; מראשית (MeiReishit): From the beginning; מראשית ולא כל ראשית (MeiReishit V'Lo Kol Reishit): From the beginning and not all the beginning; מתברכין כולהו יומין (Mitbarchin Kulhu Yomin): All the days are blessed; מתנה מלמעלה (Matanah MiL'Ma'alah): Gift from above; נאמרה פרשה זו (Ne'emrah Parashah Zo): This portion was said; ניט וואס ער גייט (Nit Vos Er Geyt): Not that he goes; נקודיו וטעמיו (Nekudav V'Ta'amav): Its vowels and cantillations; נשיא דורנו (Nasi Doreinu): Leader of our generation; עולם הבא (Olam HaBa): The World to Come; עינוגי העולם הזה (Inugei HaOlam HaZeh): Pleasures of this world; עמו בני ישראל (Amo B'nei Yisrael): His people the Children of Israel; ענין כללי (Inyan Klali): General matter; עניני עולם הזה (Inyenei Olam HaZeh): Matters of this world; עשר המדריגות (Eser HaMadregot): Ten levels; פירש (Peirash): Explained; פרי האדמה (Pri HaAdamah): Fruit of the earth; פרשה זו (Parashah Zo): This Torah portion; פרשת השבוע (Parashat HaShavua): Weekly Torah portion; פרשת נצבים (Parashat Nitzavim): Torah portion Nitzavim; קבלת התורה (Kabalat HaTorah): Receiving the Torah; קודם ראש השנה (Kodem Rosh HaShanah): Before Rosh Hashanah; קורין לעולם (Korin L'Olam): We always read; קצת קדושה (K'tzat Kedushah): Some holiness; ראשיכם שבטיכם (Rasheichem Shivteichem): Your heads, your tribes; ראשית חכמה (Reishit Chochmah): Beginning of wisdom; רבינו הזקן (Rabbeinu HaZaken): The Alter Rebbe; רצון העליון (Ratzon HaElyon): Supreme will; שבת מברכים (Shabbat Mevorchim): Shabbat of Blessing; שבת שעברה (Shabbat She'Avrah): Last Shabbat; שואב מימיך (Sho'ev Memeicha): Your water drawers; שייך בעבודת כל אחד ואחד (Shayach B'Avodat Kol Echad V'Echad): Relevant to the service of each individual; שיעור לימוד החומש (Shiur Limud HaChumash): Daily Chumash study portion; שלא יצטרך להתגלגל (Shelo Yitzarech L'Hitgalgel): So as not to need to be reincarnated; שלאחריה (She'Achareiha): That follow it; שנכנסו לארץ (SheNichnesu LaAretz): When they entered the Land; שרצתה לעשות רצון קונה (SheRatzta La'asot Ratzon Konah): Because it desired to do its Creator's will; תגין (Tagin): Crowns; תורה שבעל פה דוקא (Torah SheBa'al Peh Davka): Specifically Oral Torah; תורת הבעש"ט (Torat HaBaal Shem Tov): Teachings of the Baal Shem Tov; תלמידו וממלא מקומו (Talmido U'Memaleh Mekomo): His student and successor; תעלה הכל אל הקדושה (Ta'aleh HaKol El HaKedushah): Everything will ascend to holiness;