בס"ד. ש"פ עקב, מבה"ח אלול, כ"ג מנחם-אב ה'תשכ"ח ועתה ישראל מה הוי' אלקיך שואל מעמך כי אם ליראה גו'1, ואיתא בגמרא2 חייב אדם לברך מאה ברכות בכל יום שנאמר ועתה ישראל מה ה' אלקיך שואל מעמך, אל תקרי מה אלא מאה3. וצריך להבין, הרי מה ומאה הם שני ענינים שונים, ויתירה מזו, שהם הפכים, דלשון מה מורה שהענין (המדובר) הוא דבר קטן4, ומאה הוא5 מספר גדול ועד לשלימות המספר6 [ובפרט לפי המבואר בחסידות7, דזה שניתוסף, במאה על מה הוא אות אל"ף אותיות פלא, אור הסובב שלמעלה מהשתלשלות]. גם צריך להבין מ"ש הטור8 בשם רב נטרונאי גאון, דזה שצריך לברך מאה ברכות בכל יום הוא תקנת דוד המלך, כמ"ש9 נאום הגבר הוקם על, על בגימטריא ק', והדרשה אל תקרי מה אלא מאה היא אסמכתא10. והטעם שתיקן דוד לברך מאה ברכות הוא (כמ"ש הטור שם) כי בכל יום היו מתים מאה נפשות מישראל ולא היו יודעים על מה היו מתים עד שחקר והבין ברוח הקודש ותיקן מאה ברכות בכל יום. וצריך להבין, דמזה שהחיוב לברך מאה ברכות בכל יום למדו (באופן דאסמכתא) מהכתוב מה ה' אלקיך שואל מעמך שנאמר בו (בהמשך הפסוק) ליראה את ה' אלקיך גו' ולאהבה אותו, מובן, שבכדי לבוא ליראה את ה' ולאהבה אותו הוא ע"י מאה ברכות11, ואעפ"כ במשך כו"כ דורות (כל זמן שלא מתו בכל יום מאה נפשות) לא תיקנו לברך מאה ברכות בכל יום.ב) ויובן זה ע"פ המבואר בהדרושים המבארים ענין הברכות12 בפירוש הכתוב13 ברוך גו' מן העולם ועד העולם, דענין הברכה הוא המשכה מעלמא דאתכסיא לעלמא דאתגליא, דבענין הספירות הוא ההמשכה מבינה (עלמא דאתכסיא) למלכות (עלמא דאתגליא). ובענין השמות הוא המשכת הוי' דלעילא בהוי' דלתתא. והשייכות דבינה ומלכות לב' השמות הוי' הוא, כי הוי' דלעילא הוא סובב, ובבינה הוא גילוי הכתר (סובב), והוי' דלתתא הוא ממלא, ז"א שמאיר במלכות. וענין הברכה הוא המשכת גילוי הוי' דלעילא בהוי' דלתתא. ומבואר בהדרושים, שהמשכת הוי' דלעילא בהוי' דלתתא שנעשית ע"י הברכה היא באופן שב' השמות מתחברים יחד. והגם דהוי' הוי' פסיק טעמא בגווייהו14, הפסיק טעמא אינו הפסק גמור (כשאר הפרסאות), ויתירה מזו איתא בפרדס15 שהפסיק טעמא שבין ב' השמות הוי' הוא מיחדם ומחברם, ע"י הברכה, החיבור דב' השמות הוא חיבור ויחוד גמור.ג) וע"פ הידוע16 שעבודת האדם (אתערותא דלתתא) שעל ידה נעשית ההמשכה (אתערותא דלעילא) צריכה להיות מעין ההמשכה, יש לומר, שהעבודה שעל ידה נעשית הברכה וההמשכה מעלמא דאתכסיא לעלמא דאתגליא, היא האהבה דבכל נפשך. והענין הוא, דפירוש בכל נפשך הוא בכל כחות הנפש, שכל ומדות17. ויש לומר הכוונה בזה, שמעלת האהבה דבכל נפשך על האהבה דבכל לבבך היא, שבהאהבה דבכל לבבך העיקר היא המדה [שלכן נאמר בה בכל לבבך דלב הוא מקום משכן המדות], כי ההשגה שמולידה אהבה זו היא בחיצוניות השכל השייך למדות, וההשגה דבחינה זו היא18 במוח ואינה מאירה בלב, ולכן הולדת האהבה מהשכל אינה בדרך ממילא אלא שהשכל צריך לפעול את האהבה. ובהאהבה דבכל נפשך, ההשגה שממנה באה האהבה היא בפנימיות השכל, שההשגה דבחינה זו מאירה17 בלב, והמשכת האהבה מהשכל היא באופן דבדרך ממילא. ולכן נאמר בה בכל נפשך, כל כחות הנפש, כי באהבה זו נרגש גם השכל. [ויש לקשר זה עם המבואר במק"א19, שהאהבה דבכל לבבך היא רק בלב והאהבה דבכל נפשך היא (לא רק בלב, אלא) מתפשטת גם בכל הכחות והאברים, דיש לומר הכוונה בזה, שבהאהבה דבכל לבבך, זה שמקיים את המצוות מפני אהבתו את הוי' הוא באופן שהאהבה פועלת על המעשה שלו, ובהאהבה דבכל נפשך, עשיית המצוות שלו היא כמו בדרך ממילא. ויש לומר, דהמשכת המדות בהכחות שלמטה מהם היא בדוגמת המשכת המדות עצמם, שהמדות נמשכים מהשכל באופן דפעולה, שהשכל צריך לפעול את המדה, והמשכתם בהכחות שלמטה מהם היא באופן דפעולה. והמדות שנמשכים מהשכל באופן דממילא, כי השכל מאיר גם בלב – המשכתם בהכחות שלמטה מהם היא באופן שהמדות עצמם מתפשטים בכל הכחות והאברים, ופעולתם בהכחות והאברים היא באופן דבדרך ממילא]. וכיון שמוחין הם נסתרות ומדות הם נגלות20, לכן, ע"י האהבה דבכל נפשך, שהמוחין מאירים גם בלב, נעשית הברכה וההמשכה מעלמא דאתכסיא לעלמא דאתגליא.ד) ועוד ביאור בהחילוק שבין האהבה דבכל לבבך והאהבה דבכל נפשך21, שהאהבה דבכל לבבך היא בבחינת ממלא כל עלמין, דכיון שהחיות דבחינת ממכ"ע הוא מלובש בהנבראים בפנימיותם, לכן ע"י ההתבוננות נרגש חיות זה גם בנפש הבהמית, והאהבה היא בכל לבבך בשני יצריך22. והאהבה דבכל נפשך היא בבחינת סוכ"ע, דכיון שאור הסובב הוא למעלה מהתלבשות בעולמות, לכן ע"י שנרגש בו ההפלאה דאוא"ס (סובב), אהבתו את הוי' היא באופן דמסירת נפש, אפילו נוטל את נפשך21. ועפ"ז, השייכות דהאהבה דבכל נפשך לההמשכה מעלמא דאתכסיא (ענין הברכה) היא לא רק לענין עלמא דאתכסיא כמו שהוא בספירות, בינה, אלא גם לענין עלמא דאתכסיא (סובב) כמו שהוא בכללות הגילויים (ממלא). ויש לומר, דזה שע"י האהבה שמצד הרגש ההפלאה דאוא"ס נעשית ההמשכה מעלמא דאתכסיא (סובב) לעלמא דאתגליא (ממלא), הוא בעיקר כשאהבה זו, שהיא מצד בחינת חי' (מקיף), נרגשת גם בהנר"נ (פנימי) שלו. ועי"ז נעשה החיבור דסובב וממלא.ה) והנה ידוע23, שבכדי שיהי' החיבור דסובב וממלא הוא ע"י המשכת אוא"ס שלמעלה מסובב וממלא. וזהו24 אל תקרי מה אלא מאה, מה הוא מלכות, ממלא, מאה הוא אריך, סובב, ואל תקרי מה אלא מאה הוא שגם במה (ממלא) תהי' המשכת מאה (סובב). והחילוק בין מאה למה הוא שמיתוסף בו אות אל"ף, דאל"ף הוא בחינת עתיק (בחינת חד ולא בחושבן25 ) שלמעלה מסובב. ויש לומר, דהטעם על זה שע"י שמוסיפים אל"ף בתיבת מה נעשה מאה, הוא, כי אל"ף הוא בחינת עתיק, שעי"ז נעשה חיבור דסובב (מאה) וממלא (מה), ולכן, ע"י (הוספת) אל"ף נעשה מה למאה.ועד"ז הוא בעבודת האדם, שבכדי שיהי' חיבור דבחינת חי' (מקיף) עם בחינת נר"נ (פנימי), שהאהבה דבכל נפשך תהי' נרגשת גם בכחות הפנימיים [ועד"ז חיבור דמוחין ומדות26 ], הוא ע"י העבודה דמס"נ, שמצד בחינת יחידה27. ויש לומר מהביאורים בזה, דע"י שמוסר את עצמו לאלקות, ענינם של כל הכחות שלו הוא למלאות רצון הקב"ה. וכיון שהמקיף והפנימי [וכן המוחין והמדות] ענינם הוא לא המציאות שלהם אלא למלאות רצון הקב"ה, לכן אינם סותרים זל"ז ואדרבא מתחברים יחד.ו) וזהו שהתקנה לברך מאה ברכות בכל יום היתה דוקא כשמתו בכל יום מאה נפשות, כי גילוי כח המס"נ הוא ע"י ההעלמות וההסתרים. [וע"פ הידוע28 שבזמן הגלות, ובפרט בדרא דעקבתא דמשיחא, כח המס"נ הוא בגילוי יותר מבזמן הבית]. ולכן, התקנה לברך מאה ברכות היתה דוקא לאחרי שמתו ק' נפשות בכל יום, כי זה שבכל יום מתו מאה נפשות (דמאה נפשות הוא שלימות המספר) הוא מפני שהיו אז במצב דהיפך החירות ממלאך המות29, הוא היצה"ר30, ועי"ז נתעורר אז כח המס"נ שלהם. ולכן תיקנו אז לברך מאה ברכות, שעל ידם נעשה החיבור דסובב וממלא, כי ע"י גילוי (כח המס"נ שמצד) היחידה נעשה המשכת עתיק, האל"ף דמאה, בחינת חד ולא בחושבן, ועי"ז נעשה החיבור דמה (ממלא) ומאה (סובב), אל תקרי מה אלא מאה.ועפ"ז יש לבאר גם מאמר המדרש31 אין ועתה אלא לשון תשובה שנאמר ועתה ישראל מה ה' אלקיך שואל מעמך. וע"פ הידוע32 שכל הפירושים שבאותו הפסוק שייכים זל"ז, מובן, דזה שה' אלקיך שואל מעמך מה, מאה ברכות, שייך לענין התשובה, ועתה. דכיון שהבעלי תשובה כובשים את יצרם יותר מהצדיקים33, ובכדי שהאדם יוכל לעמוד נגד יצרו הוא ע"י זכירת ענין המס"נ34, לכן, עיקר גילוי כח המס"נ הוא בבעלי תשובה. וזהו ועתה גו' מה ה' אלקיך שואל מעמך, דע"י גילוי המס"נ שע"י תשובה, ועתה, אפשר להיות הענין דמאה ברכות, מה ה' אלקיך שואל מעמך.ז) וצריך להבין, דבלימוד הנ"ל, בכדי שמה (מלכות, ממלא) יהי' מאה (אריך, סובב) הוא ע"י האל"ף (עתיק) שמוסיפים בו, אבל מה מצד עצמו אין בו הענין דמאה, גם לא בהעלם, ומלשון רז"ל אל תקרי מה אלא מאה, שמאה הוא הקרי של הכתיב דמה (דכתיב וקרי הוא העלם וגילוי35 ), משמע, שבמה עצמו יש הענין דמאה אלא שהוא בהעלם. גם צריך להבין מה שבפרשה ראשונה נאמר36 בכל לבבך ובכל נפשך ובכל מאדך ובפרשה שני' נאמר37 רק בכל לבבכם ובכל נפשכם, דלכאורה, כיון שבפרשה שני' מדבר באלה שצריך להזהיר אותם השמרו38 לכם פן יפתה לבבכם גו', הרי בפרשה שני' נוגע יותר ענין המס"נ, ואעפ"כ, הענין דבכל מאדך (שלכאורה הו"ע המס"נ) נאמר בפרשה ראשונה דוקא. וי"ל הביאור בזה, שהענין דבכל מאדך כמו שהוא בציור דאהבה (ואהבת גו' בכל מאדך), כיון שענין האהבה הוא (ככל המדות) ההרגש שהוא אוהב, אלא שהאהבה היא בלי גבול, הוא הגילוי דעצם הנשמה כמו ששייכת לגילוי (הרגש). דהאהבה שמצד כחות הגלויים (כולל גם האהבה שמצד המקיף דחי') היא בהגבלה, והאהבה דבכל מאדך שהיא בלי גבול היא מצד עצם הנשמה (כמו ששייכת לגילוי). והגילוי דעצם הנשמה שלמעלה משייכות לגילוי, הוא בענין המס"נ. דזה שכל אחד מישראל, גם קל שבקלים, מוסר נפשו על קידוש השם, הוא לא מצד הרגש האהבה, שהרי זה שהוא מוסר נפשו הוא לא מצד הרצון שלו39 אלא מפני שאינו יכול להפרד ח"ו מאחדותו ית'40. ועד"ז הוא בנוגע לקיום כל התרי"ג מצוות שע"י זכירת ענין המס"נ, דלאחרי שמתבונן (ונרגש אצלו) שע"י כל עבירה נעשה נפרד מאחדותו ית' כמו בע"ז, זה שאינו עובר העבירה הוא מפני שאינו יכול להפרד ח"ו מאחדותו ית'. ולכן לא נאמר בפרשה שני' דק"ש בכל מאדך, כי השמירה פן יפתה לבבכם גו' הוא (לא ע"י האהבה דבכל מאדך, אלא) ע"י זכירת ענין המס"נ שמצד זה אינו יכול לעבור על ציווי השם.ח) וזהו41  ועתה ישראל מה הוי' אלקיך שואל מעמך, מה הוא ביטול כמו ונחנו מה42, והוא הביטול עצמי שמצד עצם הנשמה. ופירוש מה הוי' אלקיך שואל מעמך הוא שה' אלקיך שואל מעמך הביטול דמ"ה. והגם שביטול זה (שמצד עצם הנשמה) הוא תמיד בשלימות, הרי הביטול דמ"ה שישנו בכאו"א מישראל הוא בהעלם. וההעלם הוא לא רק מפני נפש הבהמית שמעלמת ומסתרת על זה, אלא שגם מצד עצמו הוא נעלם, להיותו למעלה מגילוי43, וה' אלקיך שואל מעמך לגלות את המ"ה. ובבקשה זו (שה' אלקיך שואל לגלות את המ"ה), שני ענינים. לגלות את המ"ה כמו שהוא ע"י זכירת ענין המס"נ. וגם לגלות אותו ע"י מאה ברכות44 (כדרשת חז"ל א"ת מה אלא מאה), החיבור דבחינת חי' עם בחינת נר"נ, שעי"ז מתגלה המ"ה דבחינת יחידה (כי בכדי שיהי' החיבור דמקיף ופנימי הוא דוקא ע"י העצם).ועפ"ז יובן מה שמאה הוא הקרי דמה, כי הביטול דמ"ה שמצד עצם הנשמה הוא בחינת העלם שלמעלה מגילוי (כתיב), ומאה, החיבור דחי' עם נר"נ שנעשה ע"י גילוי עצם הנשמה, הוא הגילוי (קרי) דמה. [ויש להוסיף, שגם האל"ף דמה, בחינת היחידה שעל ידה נעשה החיבור דחי' עם נר"נ, הוא למטה מבחינת מה. כי בחינת היחידה שעל ידה נעשה החיבור דחי' עם נר"נ (אל"ף דמאה) הוא העצם ששייך לכחות הגלויים, והביטול דמ"ה הוא מצד עצם הנשמה שלמעלה משייכות לגילוי].וע"י שישראל ממלאים בקשת הקב"ה לגלות המ"ה דנשמה בשני אופנים הנ"ל – גילוי המ"ה עצמו כמו שהוא למעלה מציור, והגילוי שלו כמו שנמשך לפועל במדריגות הפרטיות בהנשמה (נרנ"ח) – עי"ז ימלא הקב"ה בקשתם של ישראל, הן הבקשה הכללית והעצמית אחת שאלתי45 כמו שהיא מצד עצמה – שבתי בבית ה' כל ימי חיי, וגם כמו שנמשכת בכו"כ פרטים (לחזות בנועם ה' ולבקר בהיכלו וכו'), והקב"ה נותן לכאו"א מישראל כתיבה וחתימה טובה46 לשנה טובה ומתוקה בגשמיות וברוחניות למטה מעשרה טפחים.

=== FOOTNOTES ===

* ) יצא לאור בקונטרס כ"ף מנחם-אב – תנש"א, "לקראת יום כ"ף מנחם-אב, יום הסתלקות-הילולא של כ"ק הרה"ג והרה"ח וכו' המקובל מוהר"ר לוי יצחק ז"ל נ"ע שניאורסאהן, אביו של – יבלח"ט – כ"ק אדמו"ר שליט"א .. יום ג' פ' עקב, י"ט מנ"א, שנת ה'תנש"א".1) פרשתנו (עקב) יו"ד, יב.2) מנחות מג, ב.3) תוספות שם (מפרש"י. וראה חדא"ג מהרש"א שם). וכ"ה בזח"ג קעט, א. תניא רבתי בתחלתו. ערוך ערך מאה. שו"ע אדה"ז או"ח הל' תפלה רסמ"ו. ובכ"מ.4) ובלשון הגמרא (ברכות לג, ב. מגילה כה, א) "מילתא זוטרתי".5) ראה גם חדא"ג מהרש"א למנחות שם, שמה מורה על דבר קטן וע"י שמוסיפים בו אל"ף "נעשה מאה בסוד אי"ק".6) דבאותיות, מספר הכי גדול הוא מאות – ראה לקו"ת ר"פ ברכה. וראה גם חדא"ג מהרש"א שבהערה הקודמת.7) אוה"ת פרשתנו ע' תקפח. שם (כרך ה) ע' ב'לג. ובכ"מ. ולהעיר, שלפי ביאור אחד – האל"ף ד"מאה" רומז על עתיק, כדלקמן ס"ה.8) או"ח סמ"ו – הובא גם בשו"ע אדה"ז שם סעיף א. וראה גם במדב"ר פי"ח, כא. תנחומא קרח יב.9) שמואל-ב כג, א.10) וכמ"ש בטור שם "וסמכוה על דרש הפסוקים". ובשו"ע אדה"ז שם "וסמך לדבר מן התורה".11) ראה שו"ע אדה"ז שם "מאה ברכות שהן ליראה את ה' ולאהבה אותו". וראה חדא"ג מהרש"א שם, דזה שה' אלקיך שואל מעמך מאה ברכות "אין כוונתו כי אם ליראה וגו'".12) ראה בארוכה אוה"ת בראשית כרך ג ד"ה להבין ענין הברכות (תקנא, א ואילך). המשך חייב אדם לברך תרל"ח ס"ד (סה"מ תרל"ח ע' צד ואילך).13) תהלים מא, יד.14) זח"ג (באד"ר) קלח, רע"א.15) שער הטעמים פ"ג – הובא באוה"ת שם תקנד, ב ובהמשך הנ"ל ס"ט (שם ע' קט).16) ראה בארוכה תו"מ סה"מ שבט ע' שכה. וש"נ.17) ראה לקו"ת שה"ש מט, ב. ובכ"מ.18) ראה בארוכה סה"מ תרס"ה ע' מג. ובכ"מ.19) המשך תרס"ו ע' תצז. סה"מ תרפ"ט ע' 263. סה"מ קונטרסים ח"ב שנא, א. ועוד.20) לקו"ת ר"פ פקודי. ובכ"מ.21) ראה תו"מ סה"מ תשרי ע' צב. וש"נ. וראה גם ד"ה וידבר גו' זאת חוקת התורה תשכ"ט ס"ט (תו"מ סה"מ תמוז ע' כט). ובכ"מ.22) ברכות נד, א – במשנה. ספרי (הובא בפרש"י) עה"פ.23) תו"מ סה"מ תשרי ריש ע' צד. וראה שם הערה 53.24) בהבא לקמן, ראה אוה"ת חיי שרה קיא, ב. ביאוה"ז להצ"צ שם ע' פ.25) תקו"ז בהקדמה – פתח אליהו. ובאוה"ת וביאוה"ז שם, שקאי על עתיק.26) ראה לעיל סעיף ג.27) ראה בהנסמן בתו"מ סה"מ כסלו ריש ע' כו הערה 97.28) ראה סה"מ תרמ"ח ע' קפז ואילך. תרפ"ד ע' רצ ואילך. תרפ"ה ע' רנח ואילך. תש"ט ע' 119 ואילך. ד"ה אין הקב"ה בא בטרוניא בסה"מ אידיש בתחלתו. ועוד.29) ראה שמו"ר פמ"א, ז.30) ב"ב טז, א.31) ב"ר פכ"א, ו.32) כידוע הראי' לזה מ"שעטנז" (נדה סא, ב) – ראה לקו"ש ח"ג ע' 782. ובכ"מ.33) רמב"ם הל' תשובה פ"ז ה"ד.34) תניא ספכ"ה.35) ראה אגה"ק סי"ט (קכח, א). וראה גם המשך חייב אדם לברך תרל"ח בסופו (ע' עח (סה"מ תרל"ח ע' ריב)) בענין הכתיב וקרי דמה ומאה (אלא ששם הביאור הוא באו"א).36) ואתחנן ו, ה.37) פרשתנו (עקב) יא, יג.38) שם, טז.39) דאהבה הוא מלשון אבה, רצון (לקו"ת בהעלותך כט, ד. ובכ"מ).40) ראה תניא ספי"ח "שאי אפשר כלל". וראה בארוכה המשך תרס"ו ע' רסז (נעתק בתו"מ סה"מ אב ס"ע רי הערה 30).41) בהבא לקמן ראה ד"ה ועתה ישראל דכ"ף מנ"א ה'תשל"ז ס"ד (תו"מ סה"מ שם) ובהנסמן שם.42) בשלח טז, ז.43) ראה לקו"ת שה"ש ה, ד בפירוש הכתוב (שה"ש א, ו) אל תראוני שאני שחרחורת – שחרות כפולה. עיי"ש.44) וראה ד"ה הנ"ל (תו"מ סה"מ שם ע' ריד ואילך), דע"י שמגלים את המ"ה ע"י מאה ברכות, מיתוסף בו עילוי.45) תהלים כז, ד. וראה מדרש תהלים עה"פ, דזה שבתחלה אמר אחת שאלתי ואח"כ ביקש כמה דברים הוא ע"ד שבתחלה נאמר מה ה"א שואל מעמך כי אם ליראה ואח"כ אומר כו"כ פרטים. וראה לקו"ת מסעי צו, ב ואילך. ד"ה הנ"ל ס"ג (תו"מ סה"מ שם ע' רט).46) להעיר מהמדובר כמ"פ (לקו"ש ח"ד ע' 1103 בהערות. ובכ"מ) שבעשרים באב, מ' יום קודם ר"ה, מתחלת (בנוגע כמה ענינים) ההכנה לר"ה.

=== GLOSSARY ===

אברים (Evarim): Limbs; אדרבא (Adrabba): On the contrary; אהבה (Ahavah): Love; אוא"ס (Or Ein Sof): Infinite light; אור הסובב (Or hasovev): Encompassing light; אותיות פלא (Otiyot pela): Wondrous letters; אחדותו ית' (Achduto yitbarach): His unity, blessed be He; אחת שאלתי (Achat sha'alti): One thing I asked; אל תקרי מה אלא מאה (Al tikri mah ela me'ah): Do not read "mah" but rather "me'ah"; אל"ף (Alef): Letter Alef; אלול (Elul): Month of Elul; אסמכתא (Asmachta): Scriptural support; אריך (Arich): Long (Arich Anpin); אתערותא דלעילא (It'aruta de'leila): Awakening from above; אתערותא דלתתא (It'aruta de'tata): Awakening from below; בגשמיות וברוחניות (Begashmiyut uveruchaniyut): In physicality and spirituality; בדרך ממילא (Bederech meimila): Automatically; בהעלם (Beha'alam): In concealment; בחינת חי' (Bechinat Chayah): Level of Chayah; ביטול (Bitul): Nullification; ביטול עצמי (Bitul atzmi): Self-nullification; בינה (Binah): Understanding; בית (Bayit): Temple; בכל לבבך (Bechol levavcha): With all your heart; בכל לבבכם (Bechol levavchem): With all your hearts; בכל מאדך (Bechol me'odecha): With all your might; בכל נפשך (Bechol nafshecha): With all your soul; בכל נפשכם (Bechol nafshchem): With all your souls; בלי גבול (Bli gevul): Without limit; בס"ד (Besiyata Dishmaya): With Divine assistance; בעלי תשובה (Ba'alei teshuvah): Penitents; בקשה (Bakashah): Request; בקשה הכללית (Bakashah haklalit): General request; ברוך (Baruch): Blessed; ברכות (Brachot): Blessings; גילויים (Giluyim): Revelations; גימטריא (Gematria): Numerical value of letters; גלות (Galut): Exile; גמרא (Gemara): Talmud; דבר קטן (Davar katan): Small thing; דורות (Dorot): Generations; דרא דעקבתא דמשיחא (Dara de'ikvata de'meshicha): Generation of Messiah's footsteps; דרושים (Derushim): Homiletical interpretations; דרשת חז"ל (Darshat Chazal): Interpretation of our Sages; ה'תשכ"ח (Hey Tashkach): Year 5728; הגבלה (Hagbalah): Limitation; הוי' (Havayah): Tetragrammaton; הוי' דלעילא (Havayah de'leila): Upper Havayah; הוי' דלתתא (Havayah de'tata): Lower Havayah; הטור (Hatur): The Tur (halachic work); היפך החירות (Heifech hacherut): Opposite of freedom; המשכה (Hamshachah): Drawing down; הסתרים (Hestarim): Hiddenness; העלם וגילוי (He'elem vegiluy): Concealment and revelation; העלם שלמעלה מגילוי (He'elem shelema'alah migiluy): Concealment above revelation; העלמות (He'alamot): Concealments; העצם (Ha'etzem): The essence; העצמית (Ha'atzmit): Essential; הפכים (Hafachim): Opposites; הפלאה (Hafla'ah): Wonder; הרגש (Hergesh): Feeling; הרצון (Haratzon): Will; השגה (Hasagah): Comprehension; השמרו (Hishamru): Beware; השתלשלות (Hishtalshelut): Chain of worlds; התבוננות (Hitbonenut): Contemplation; התלבשות (Hitlabshut): Investment/garment; ואהבת (Ve'ahavta): And you shall love; ולבקר בהיכלו (Ulevaker beheichalo): And to visit His sanctuary; ונחנו מה (Venachnu mah): And we are what; ועתה (Ve'atah): And now; ועתה ישראל מה הוי' אלקיך שואל מעמך (Ve'atah Yisrael mah Hashem Elokeicha sho'el me'imach): And now Israel, what does the Lord your God ask of you; ז"א (Zeir Anpin): Small face; זכירת (Zechirat): Remembrance; זל"ז (Zeh la'zeh): One to another; ח"ו (Chas veshalom): God forbid; חד ולא בחושבן (Chad velo bechushban): One and not in calculation; חי' (Chayah): Soul level of Chayah; חיבור (Chibur): Connection; חיות (Chiyut): Life force; חייב אדם לברך מאה ברכות בכל יום (Chayav adam levarech me'ah brachot bechol yom): A person is obligated to recite one hundred blessings each day; חיצוניות השכל (Chitzoniyut haseichel): External aspect of intellect; חסידות (Chassidut): Chassidic teachings; יחוד (Yichud): Unification; יחידה (Yechidah): Soul level of Yechidah; יחידה (Yechidah): Unique soul level; יצה"ר (Yetzer Hara): Evil inclination; יראה (Yir'ah): Fear; ישראל (Yisrael): Israel; כ"ג (Kaf-Gimel): Twenty-third; כובשים את יצרם (Kovshim et yitzram): Subdue their inclination; כחות (Kochot): Powers; כחות הגלויים (Kochot hageluyim): Revealed powers; כחות הנפש (Kochot hanefesh): Powers of the soul; כל ימי חיי (Kol yemei chayai): All the days of my life; כתיב (Ketiv): Written; כתיב וקרי (Ketiv ukri): Written and read; כתיבה וחתימה טובה (Ketivah vachatimah tovah): Good inscription and sealing; כתר (Keter): Crown; לב (Lev): Heart; לגלות (Legalot): To reveal; להפרד (Lehipared): To separate; לחזות בנועם ה' (Lachazot beno'am Hashem): To behold God's pleasantness; ליראה (Leyir'ah): To fear; למטה מעשרה טפחים (Lematah me'asarah tefachim): Below ten handbreadths; למעלה מגילוי (Lema'alah migiluy): Above revelation; למעלה מציור (Lema'alah mitziyur): Above form; לשון תשובה (Lashon teshuvah): Language of repentance; מ"ה (Mah): What; מאה (Me'ah): One hundred; מבה"ח (Mevorach Chodesh): Blessed month; מדות (Middot): Emotional attributes; מדריגות הפרטיות (Madreigot hapratiyot): Particular levels; מדרש (Midrash): Midrashic teaching; מה (Mah): What; מוח (Moach): Brain; מוחין (Mochin): Intellectual faculties; מלאות רצון (Melo ratzon): Fulfill will; מלאך המות (Malach hamavet): Angel of death; מלכות (Malchut): Kingship; ממלא (Memaleh): Filling; ממלא כל עלמין (Memaleh kol almin): Fills all worlds; מן העולם ועד העולם (Min ha'olam ve'ad ha'olam): From world to world; מנחות (Menachot): Tractate Menachot; מנחם-אב (Menachem Av): Month of Menachem Av; מס"נ (Mesirat Nefesh): Self-sacrifice; מסירת נפש (Mesirat nefesh): Self-sacrifice; מספר גדול (Mispar gadol): Large number; מסתרת (Masteret): Hides; מעלמת (Me'alemet): Conceals; מצוות (Mitzvot): Commandments; מק"א (Makom Acher): Another place; מקיף (Makif): Encompassing; מקיף דחי' (Makif de'chayah): Encompassing of Chayah; מקיף ופנימי (Makif ufenimi): Encompassing and internal; משכן המדות (Mishkan hamiddot): Dwelling place of emotions; מתחברים (Mitchabrim): Connect; נאום הגבר הוקם על (Ne'um hagever hukam al): The utterance of the man raised on high; נבראים (Nivra'im): Created beings; נגלות (Niglot): Revealed; נוטל את נפשך (Notel et nafshecha): Takes your soul; נסתרות (Nistarot): Hidden; נפרד (Nifrad): Separated; נפש הבהמית (Nefesh habehemit): Animal soul; נפשות (Nefashot): Souls; נר"נ (Naran): Nefesh Ruach Neshamah; נרנ"ח (Narnach): Nefesh Ruach Neshamah Chayah; סובב (Sovev): Encompassing; סוכ"ע (Sovev Kol Almin): Encompasses all worlds; סותרים (Sotrim): Contradict; ספירות (Sefirot): Divine emanations; ע"ז (Avodah Zarah): Idolatry; עבודת האדם (Avodat ha'adam): Service of man; עבירה (Aveirah): Transgression; עולמות (Olamot): Worlds; עלמא דאתגליא (Alma de'itgalya): Revealed world; עלמא דאתכסיא (Alma de'itkasya): Hidden world; ענינים (Inyanim): Matters/concepts; עצם הנשמה (Etzem haneshamah): Essence of soul; עקב (Ekev): Torah portion Ekev; עתיק (Atik): Ancient One; פן יפתה לבבכם (Pen yifteh levavchem): Lest your heart be enticed; פנימי (Penimi): Internal; פנימיות השכל (Pnimiyut haseichel): Internal aspect of intellect; פנימיותם (Pnimiyutam): Their inner aspect; פסיק טעמא (Psik ta'ama): Pause accent; פרדס (Pardes): Orchard (Kabbalistic work); פרטים (Pratim): Details; פרשה ראשונה (Parashah rishonah): First paragraph; פרשה שני' (Parashah sheniyah): Second paragraph; צדיקים (Tzadikim): Righteous ones; ציווי השם (Tzivuy Hashem): God's command; ציור (Tziyur): Form/configuration; ק"ש (Kriat Shema): Recitation of Shema; ק' (Kuf): One hundred; קב"ה (Kadosh Baruch Hu): Holy One Blessed be He; קידוש השם (Kiddush Hashem): Sanctification of God's name; קל שבקלים (Kal shebakalim): Lightest of the light; קרי (Kri): Read; רב נטרונאי גאון (Rav Netronai Gaon): Rabbi Netronai Gaon; רוח הקודש (Ruach Hakodesh): Divine spirit; ש"פ (Shabbat Parshat): Shabbat of Torah portion; שבתי בבית ה' (Shivti beveit Hashem): I dwell in the house of God; שייכות לגילוי (Shayachut legiluy): Connection to revelation; שכל (Seichel): Intellect; שלימות (Shleimut): Completeness; שלימות המספר (Shleimut hamispar): Completeness of number; שמות (Shemot): Divine names; שנה טובה ומתוקה (Shanah tovah umetukah): Good and sweet year; שני יצריך (Shnei yitzreicha): Your two inclinations; תקנת דוד המלך (Takkanat David Hamelech): Ordinance of King David; תרי"ג מצוות (Taryag mitzvot): 613 commandments; תשובה (Teshuvah): Repentance;