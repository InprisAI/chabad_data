בס"ד. ש"פ האזינו, שבת תשובה, ה'תשל"ו(הנחה)שובה ישראל עד הוי' אלקיך כי כשלת בעונך, קחו עמכם דברים גו' אמרו אליו כל תשא עון גו' ונשלמה פרים שפתינו1. וידוע הדיוק בדרושי רבותינו נשיאינו מ"ש שובה ישראל, דלכאורה, מכיון שמדבר בענין התשובה הול"ל שובה יעקב ולא שובה ישראל שהוא שם המעלה. דישראל הוא לשון כי שרית עם אלקים ועם אנשים ותוכל1 וגם הטעם על קריאת שם ישראל הוא כי שרית, משא"כ יעקב הוא מלשון עקב וגם הטעם על קריאת שם יעקב הוא לפי שוידו גו' בעקב2, ולא רק בעקב סתם אלא בעקב עשו, וא"כ הול"ל שובה יעקב ולמה אומר שובה ישראל. ובפרט ע"פ האמור ולא ראה גו' בישראל3 (משא"כ ביעקב). וביותר א"מ מה שממשיך בכתוב כי כשלת בעונך, דעון הו"ע הזדונות, והרי אפילו בנוגע לשגגות איתא באגה"ק4 מלקו"ת מהאריז"ל5 ששגגות הוא מצד התגברות נה"ב [שזהו הטעם על מ"ש רש"י במסכת שבועות6 שגם שוגג צריך כפרה], וא"כ הרי אפילו ענין השגגות אינו שייך בבחינת ישראל, ומכש"כ הענין דכשלת בעונך, זדונות, ולמה אומר שובה ישראל ולא שובה יעקב. וגם צריך להבין מ"ש קחו עמכם דברים גו', דלכאורה כשאומר שובה ישראל הרי הכוונה היא לתשובה כדבעי, ומכיון שמ"ע להתוודות (כשעושה תשובה)7 הרי דשובה ישראל כולל גם ענין הוידוי, דהגם שעיקר התשובה הוא בלב8 מ"מ גם הוידוי הוא מעיקרי התשובה, א"כ מה מוסיף קחו עמכם דברים. וגם צריך להבין מ"ש אמרו אליו כל תשא עון, דלכאורה מאחר שעשה כבר תשובה (שובה ישראל) הרי ודאי שמחלו לו על עוונותיו, ולמה צריך לומר ולבקש כל תשא עון. וגם צריך להבין מ"ש לאח"ז ונשלמה פרים שפתינו שמונה כאן דרגות נעלות (בתחילה שובה ישראל גו', ואח"כ קחו עמכם דברים גו', ואח"כ אמרו אליו גו', עד שבא לונשלמה פרים שפתינו), שלאחרי כל הענינים שלפנ"ז בא רק לונשלמה פרים שפתינו שהוא רק במקום הקרבנות ולא קרבנות גופא.והענין הוא, הנה כללות ענין התשובה הוא ענין דילוג9 כמו שנת"ל (בהשיחות), למעלה מסדר והדרגה והשתלשלות. דזהו מה שהתשובה היא בשעתא חדא וברגעא חדא10, דענינים שבהדרגה צריך לזה זמן, וכל שהענינים הם נעלים יותר צריך יותר זמן, וכמו לא קאי אינש אדעתא דרבי' עד ארבעין שנין11, שמצד גודל עילוי הענין (של דעתא דרבי') צריך לזה זמן מופלג. אמנם ענין התשובה (עם היותו ענין נעלה) הוא בשעתא חדא וברגעא חדא, לפי שעבודת התשובה היא בחילא יתיר12, באופן של דילוג שלא בהדרגה. והדילוג שבענין התשובה הוא מה שמדלג מענין הפכי, והיינו דלא רק שהיא באופן דאין ערוך כהעליות דאין ערוך שבקדושה גופא, כי אם, שמדלג מענין הפכי. דזהו גם בתשובה סתם, שבתחילה הי' בצד ההיפך וברגעא חדא נעשה לבעל תשובה. ובפרט בתשובה מאה"ר שזדונות נעשים לו כזכיות13, שהיא דילוג מקצה היותר תחתון לקצה היותר עליון, שהרי בתחילה היו לו לא רק עבירות סתם כ"א זדונות, קצה הכי תחתון, וע"י התשובה נעשים כזכיות, שזכיות אלו (הנעשים מזדונות) הם נעלים יותר גם מזכיות הצדיקים, קצה הכי עליון.והנה ידוע פירוש אדמו"ר הזקן14 במרז"ל15 תכלית חכמה תשובה ומעשים טובים, שהטעם מה שמקדים תשובה למעשים טובים הוא לפי שע"י קדימת התשובה המעשים הם מעשים טובים ומאירים. כי עבודת התשובה פועלת גם בהעבודה דתומ"צ. ולכן, מכיון שעבודת התשובה היא בדרך דילוג שלא בהדרגה, הנה זה פועל שעד"ז יהי' גם בהעבודה דתומ"צ ועד בהעבודה דוכל מעשיך יהיו לשם שמים16, שגם עבודה זו יהי' באופן שלמעלה מסדר והדרגה, דוגמת ענין הדילוג שבתשובה. וכמבואר בארוכה בהמשך תרס"ו בהמאמר שלפני ד"ה שובה ישראל17 ונתבאר גם במאמר הקודם (ד"ה זה היום18) שלימוד התורה צ"ל ע"י קדימת הביטול, כמ"ש ונפשי כעפר לכל תהי' (ועי"ז דוקא) פתח לבי בתורתך19. ועד שגם בהדרגות דלימוד התורה גופא (כאשר הדרגות הם באין ערוך), צריך להיות תחילה ביטול השגת דרגא הקודמת, וכמו ר"ז צם מאה תעניתא לשכוח תלמוד בבלי בכדי להשיג תלמוד ירושלמי20. ועד"ז הוא גם בקיום המצוות, שצ"ל בזה גם העבודה שלמעלה ממדידה והגבלה, וכמ"ש21 ואהבת את ה"א בכל לבבך ובכל נפשך ובכל מאדך, שאינו מספיק שקיום המצוות תהי' בהאהבה דבכל לבבך ובכל נפשך שהיא אהבה שבהגבלה כ"א צריך שיהי' גם האהבה דבכל מאדך שהיא למעלה ממדידה והגבלה22. וענין זה הוא למעלה באין ערוך מקיום המצוות סתם, כי העבודה דבכל מאדך הו"ע עושין רצונו של מקום23 כידוע תורת הרב המגיד24 (היינו שהוא עושה את הרצון), ומזה מובן שהוא למעלה באין ערוך מקיום המצוות (סתם), דקיום המצוות (סתם) הוא שכבר ישנו הרצון והאדם הוא רק מקיים את הרצון, משא"כ בהאהבה דבכל מאדך הוא עושה רצונו של מקום. וענין זה (דבכל מאדך) צריך להיות לא רק בהענין דקיום המצוות אלא גם בהעבודה דוכל מעשיך יהיו לשם שמים, שהרי יש עוד פירוש בבכל מאדך, כמרז"ל25 בכל מאדך בכל ממונך, שהו"ע בכל מעשיך, וגם פירוש זה בבכל מאדך שייך לפירוש הנ"ל בבכל מאדך, היינו שגם בכל ממונך, כל מעשיך, צ"ל ואהבת את ה"א לא רק בכל לבבך ולא רק בכל נפשך אלא גם בכל מאדך, למעלה ממדידה והגבלה. אלא שענין הדילוג שלא בהדרגה שבתומ"צ וכל מעשיך לש"ש (הנפעל מענין הדילוג שבתשובה) הוא מה שבקדושה גופא העלי' היא באופן דאין ערוך, משא"כ בתשובה הוא הדילוג מצד ההיפך. ועד שהדילוג הוא מקצה הכי תחתון לקצה הכי עליון, כנ"ל.והנה הכח לעבודת התשובה שהיא בדרך דילוג לגמרי כנ"ל הוא מצד בחינת ישראל. והגם שישראל הוא אותיות (לי) ראש26, וענין הראש הוא שיש לו שייכות להגוף והרגל27, מ"מ הרי ישראל הוא אותיות לי ראש (דראש הוא לי – בטל אליו (וכפשטות הלשון והענין דשרית – שררה ונצחון דמלחמה)), ומצד בחינה זו יכול להיות ענין הדילוג שלמעלה ממדידה. וזהו שובה ישראל, כי הכח לשובה הוא מצד בחינת ישראל דוקא. ומכיון שבחינה זו ישנה בכאו"א מישראל, גם בזה שכשלת בעונך, כמרז"ל28 ישראל אע"פ שחטא ישראל הוא, ועד שישנה אפילו גם בזה שהוא דוגמת מי שממנו לומדים ישראל אע"פ שחטא ישראל הוא, לכן יש לכאו"א הכח לתשובה. ומצד בחינה זו יכול להיות ענין התשובה גם בבחינת יעקב, כי שמו העיקרי והעצמי של כאו"א מישראל הוא ישראל, היינו שבחינה זו היא העיקר והעצם שבו, לכן היא פועלת גם על בחינת יעקב. וזהו גם מה שממשיך כי כשלת בעונך, דהנה ידוע מאמר רבותינו נשיאינו29, שכשם שצריך לידע חסרונות עצמו כן צריך לדעת מעלות עצמו, ולכן אומר כי כשלת גו' שהוא רק ענין של כשלון בלבד, שע"י שרגלו נתקל בעץ או באבן זה פועל הכשלון בהראש, ובחינת ישראל היא בשלימות. ובכ"ז צ"ל ענין התשובה בכל תוקפה כי מכיון שהוא בחינת ישראל, הרי לגבי מדריגתו צריך לתשובה גם על ענין זה. ואדרבה, מצד מדריגתו הנעלית, הנה גם ענין קל נוגע יותר מפגם גדול בבחינת יעקב, וע"ד שאמרו בתניא30 ובשבת31 בנוגע לרבב על בגד ת"ח הנק' בנאים, וע"ד המבואר בתניא32 בנוגע להרהור שבמחשבה שזה נוגע הרבה יותר מענין הדיבור כו'.וממשיך בכתוב קחו עמכם דברים גו', כי בכדי לתקן כדבעי את המכשול (מה שנתקל ברגלו) אינו מספיק ענין התשובה דביטול המציאות שנעשה עי"ז – שזה פועל ע"י וידוי דברים, ענין האותיות כמבואר בסהמ"צ להצ"צ33, כי תכלית התשובה הוא העבודה דתומ"צ (וכנ"ל בענין תשובה ומעשים טובים), ולזה מוסיף קחו עמכם דברים דתומ"צ כמבואר בלקו"ת עה"פ34. ודברים אלו הם במדידה דוקא. דלא מיבעי בתושבע"פ דמכיון שלימוד תושבע"פ צ"ל בהבנה והשגה דוקא35 הרי מוכרח שיהי' במדידה, אלא גם תושב"כ הגם שבתושב"כ אינו נוגע כ"כ ענין ההשגה35, מ"מ גם בתושב"כ צריך להיות מדידה, ואדרבה, המדידה דתושב"כ היא יותר מהמדידה דתושבע"פ, שהרי בתושב"כ האותיות והתגין והטעמים צ"ל בתכלית הדיוק.וממשיך בכתוב אמרו אליו כל תשא עון. והענין הוא, כי תכלית ענין התשובה הוא לא רק שימחלו העונות אלא שהזדונות גופא יהפכו לזכיות, וזהו מה שגם לאחרי שובה ישראל צ"ל אמרו אליו כל תשא עון, תשא עון הו"ע נושא עון36, דלא רק שהוא יכבוש עונותינו ותשליך במצולות ים כל חטאתם37, אלא שהוא גם נושא עון, שנושא ומגבי' את העון, שהעונות נעשים לזכיות כמבואר בארוכה באוה"ת38. וענין זה (תשא עון) נעשה ע"י אמרו אליו כל, כל הוא מה שהוא ית' הוא כל וכולל את הכל, ולכן תשא עון, שנושא גם את העון ומהפכו לזכיות.וממשיך בכתוב ונשלמה פרים שפתינו, היינו שע"י שלימות התשובה דשובה ישראל וגו' פועלים שלימות בענין הקרבנות שלאחרי כשלת בעונך, דפירוש ונשלמה פרים שפתינו הוא לא רק ששפתינו הוא תשלומין לפרים כ"א ששפתינו פועל שלימות בה"פרים", דשפתינו הו"ע התפלה, ענין הקרבנות ברוחניות, שהוא למעלה מענין הקרבנת בגשמיות39, וע"ד שגם בזמן הבית שהי' אז הקרבת הקרבנות כפשוטה הנה גם אז הוצרך להיות הענין דישראל במעמדם לויים בדוכנם וכהנים בעבודתם ובפרט עבודת הכהנים ה"ה "בחשאי וברעותא דלבא"40. וזהו מ"ש ונשלמה פרים שפתינו לאחרי שובה ישראל וגו', כי ענין זה (ונשלמה פרים שפתינו) הוא העילוי שנעשה ע"י התשובה, מה שמגיע בעילוי אחר עילוי, למעלה גם מענין הקרבנות, עד שמגיע לבחינת פני הוי'. וכמ"ש41 בקשו פני את פניך הוי' אבקש, שע"י בקשו פני הו"ע התשובה, עי"ז את פניך הוי' אבקש. דבאופן דהמשכה מלמעלה למטה כתיב42 וראית את אחורי ופני לא יראו, משא"כ באופן דהעלאה, מגיעים לבחינת פניך הוי'43.והנה כמו שהוא בנוגע לעבודה, דהגם שהעבודה דתומ"צ (מצד עצמם) היא בהגבלה יש בה גם הענין דשלא בהדרגה (שנפעל ע"י עבודת התשובה), ויש גם ענין הדילוג דתשובה שהוא למעלה גם מהענין דשלא בהדרגה שבהעבודה דתומ"צ, עד"ז הוא גם בהשכר, שנוסף לג' הבחינות (בי"ע) בג"ע שהם בחינות השתלשלות, השכר דילכו מחיל אל חיל44 שהוא עליות שבאין ערוך. אבל גם עליות אלו הם רק הארה וגילוי, ואח"כ יהי' המשכת העצם שהוא למעלה מענין העליות והירידות, ועד שאין שייך לומר על זה שהוא למעלה מענין העליות כי אינו בגדר דעלי' וירידה45 כ"א יום שכולו שבת46.וזהו שובה ישראל גו' שאומרים בההפטורה דשבת תשובה, שהעבודה דשבת תשובה מתקנת את כל השבתות דשנה העברה וגם פועלת בכל השבתות שבשנה הבאה. וכמבואר בכתבי האריז"ל47 שיום הראשון (לשבוע) שבז' הימים שבין ראש השנה ליום הכיפורים מתקן את כל הימים דיום ראשון שבשנה העברה, ועד"ז בנוגע ליום שני וכו' עד ליום השבת. וכמו שהוא בנוגע לתיקון שנה העברה, עד"ז הוא גם בנוגע לשנה הבאה48, דמצות התשובה מה"ת הוא לבל ישוב עוד לכסלה כו' ולא יעבור עוד כו'49, היינו קבלה טובה על להבא, עד אשר [בלשון הרמב"ם50] יעיד עליו יודע תעלומות שלא ישוב לזה החטא לעולם (חסר קצת). וכמו שבענין היראה ידוע שהגם שיש בזה ריבוי דרגות, יראת העונש, יראת אלקים, יראת הרוממות כו' עד לבחינת היראה כמו שהיא בבחינת קוצו של יו"ד, מ"מ כל הבחינות שביראה שייכים וקשורים זל"ז51, עד"ז הוא גם בתשובה, שגם תשובה באופן הכי תחתון הוא שייך וקשור עם בחינה הכי עליונה שבתשו"ע, עד לבחינת התשובה דוהרוח תשוב אל האלקים אשר נתנה52 שמבואר בלקו"ת פרשה זו53. וזהו מה שבשבת תשובה אומרים שובה ישראל וגו' ונשלמה פרים שפתינו, שע"י התשובה דשבת תשובה שפועלת בכל שבתות השנה באים עד לבחינת ונשלמה פרים שפתינו שהיא בחינה נעלית ביותר כנ"ל, ובלשון הרמב"ם54 ישראל עושין תשובה ומיד הן נגאלין ויבנה ביהמ"ק השלישי ושם "נעשה55 לפניך את קרבנות חובותינו כמצות רצוניך"56 בקרוב ממש.

=== FOOTNOTES ===

1 הושע יד, ב-ג.1) וישלח לב, כט.2) תולדות כה, כו.3) בלק כג, כא.4) סו"ס כח.5) פ' ויקרא.6) ב, א.7) רמב"ם הל' תשובה פ"א ה"א.8) תניא פכ"ט (לו, ב).9) לקו"ת ד"ה שובה ישראל (הא') פ"ד (סה, א).10) זח"א קכט, סע"א.11) ע"ז ה, ב.12) ראה זח"א שם, ב.13) יומא פו, ב.14) לקו"ת סד"ה יונתי וסוף הבי'. וראה ג"כ שערי אורה לח, ב.15) ברכות יז, א.16) אבות פ"ב מי"ב.17) ע' יג ואילך.18) סה"מ תשל"ו ע' 7 ואילך.19) ברכות יז, א: אלקי נצור כו'.20) ב"מ פה, א.21) ואתחנן ו, ה.22) ראה תו"א מקץ לט, סע"ג ואילך. ובכ"מ.23) ראה ברכות לה, ב ובחדא"ג מהרש"א שם.24) או"ת עקב נג, ד.25) ברכות נד, א במשנה.26) שער הפסוקים להאריז"ל וישלח לב, כט. ספר הליקוטים להאריז"ל ויחי מז, כח. שם מח, ב. פע"ח שער הלולב פ"א. ערכי הכינויים (לבמח"ס סדה"ד) מערכת ראש. סהמ"צ להצ"צ טו, ב – בשם הזהר.27) ראה מאמר הקודם ד"ה זה היום (סה"מ תשל"ו ע' 3).28) סנהדרין מד, רע"א.29) אגרות-קודש אדמו"ר מוהריי"צ ח"ה ע' נא. נעתק ב"היום יום" כו חשון. סה"ש תרפ"ז ע' 114. וש"נ.30) ספ"ל.31) קיד, א.32) אגה"ק סכ"ב.33) מצות וידוי ותשובה.34) דרושי ש"ש סה, א.35) ראה הל' ת"ת לאדה"ז ספ"ב.36) תשא לד, ז. מיכה ז, יח.37) מיכה שם, יט.38) נ"ך ח"א ע' תצג.39) לקו"ת סד"ה שובה ישראל השני.40) זהר ח"ג לט, א.41) תהלים כז, ח.42) תשא לג, כג.43) לקו"ת שם.44) תהלים פד, ח. וראה ברכות ומו"ק בסופן.45) המשך תרס"ו ע' יב.46) ראה תמיד בסופה.47) סידור האריז"ל עשי"ת (ד"ה מי שיחזור). ובכ"מ.48) ראה גם התוועדויות תשמ"ז ח"א ע' 120. וש"נ.49) אגה"ת פ"א.50) הל' תשובה פ"ב ה"ב.51) ראה תו"א קיד, ד. לקו"ת פ' ראה לא, א. ביאורי הזהר פ' אמור לאדמו"ר האמצעי (פא, א-ב), ולאדמו"ר הצ"צ ח"א ע' תכג. קונטרס העבודה פ"ג (ע' 18).52) קהלת יב, ז.53) האזינו עא, ג.54) שם פ"ז ה"ה.55) נוסח תפלת המוספין.56) המשך וככה תרל"ז פי"ז ואילך.

=== GLOSSARY ===

א"מ (Im Ken): If so; אדמו"ר הזקן (Admor HaZaken): The Alter Rebbe; אדעתא דרבי' (A'da'ata D'rabei): On his master's understanding; אין ערוך (Ein Aruch): Incomparable; אינו שייך (Eino Shayach): Is not applicable; איתא (Ita): It is stated; אלקיך (Elokeicha): Your God; אמנם (Amnam): However; אמרו אליו (Imru Eilav): Say to Him; אפילו (Afilu): Even; באגה"ק (B'Igeret HaKodesh): In the Holy Epistle; באופן ד (B'ofan De): In a manner of; באופן של (B'ofan Shel): In a manner of; בבחינת (B'vchinat): In the aspect of; בדרך דילוג (B'derech Dilog): In the way of leaping; בהמאמר (BaMa'amar): In the discourse; בהמשך תרס"ו (BaHemshech Tarsav): In the discourse of 5666; בהשיחות (BaHasichot): In the talks; בחילא יתיר (B'chila Yatir): With extra strength; ביותר (B'yoter): Even more so; בישראל (B'Yisrael): In Israel; בכתוב (BaKatuv): In the verse; בלב (BaLev): In the heart; במסכת שבועות (B'Masechet Shvuot): In Tractate Shvuot; במקום הקרבנות (BiMkom HaKorbanot): In place of sacrifices; במרז"ל (B'ma'amar Rabboteinu z"l): In the saying of our Sages of blessed memory; בנוגע (B'noge'a): Regarding; בס"ד (B'siyata D'shmaya): With Divine assistance; בעונך (Ba'avonecha): In your iniquity; בעקב עשו (B'eikev Esav): On Esau's heel; בשעתא חדא (B'sha'ata Chada): In one moment; בתחילה (BiTchilah): Initially; בתשובה סתם (BiTshuvah Stam): In simple repentance; גם בהעבודה (Gam BaAvodah): Also in the service; גם במאמר הקודם (Gam BaMa'amar HaKodem): Also in the previous discourse; גם מזכיות הצדיקים (Gam MiZachuyot HaTzadikim): Even than the merits of the righteous; ד"ה (Dibur HaMatchil): Opening words; דוגמת (Dugmat): Similar to; דוכל מעשיך (De'chol Ma'aseicha): Of all your deeds; דיוק (Diyuk): Precision/exactness; דילוג (Dilog): Leaping; דעתא דרבי' (Da'ata D'rabei): Master's understanding; דרגות נעלות (Dargot Ne'alot): Lofty levels; דרושי (Drushei): Interpretations/homilies; דתומ"צ (De'Torah U'mitzvot): Of Torah and commandments; ה'תשל"ו (5736): Hebrew year 5736; האזינו (Ha'azinu): Torah portion "Give ear"; הגם (HaGam): Although; הו"ע (Hu Inyan): This is the concept of; הוי' (Havayah): The Tetragrammaton/God's name; הול"ל (Havah Lei L'meimar): It should have said; הזדונות (HaZedonot): Intentional sins; הטעם (HaTa'am): The reason; הי' בצד ההיפך (Hayah B'tzad HaHefech): Was on the opposite side; היו לו (Hayu Lo): He had; היינו ד (Hainu De): That is; המעשים (HaMa'asim): The deeds; הנחה (Hanachah): Transcription/notes; הנעשים מזדונות (HaNa'asim MiZedonot): That are made from intentional sins; הרי (Harei): Behold; התגברות (Hitgabrut): Strengthening/dominance; התשובה (HaTeshuvah): Repentance; ואח"כ (V'achar Kach): And afterwards; ובפרט (U'vifrat): Especially; וברגעא חדא (U'vrega Chada): And in one instant; ודאי (Vadai): Certainly; והדרגה (V'haDargah): And gradation; והשתלשלות (V'haHishtalshelut): And chain of descent; וידו (V'yado): And his hand; ולא ראה (V'lo Ra'ah): And He has not seen; ולכן (V'lachen): Therefore; ונפשי כעפר (V'nafshi K'afar): And my soul like dust; ונשלמה פרים שפתינו (U'nshalemah Farim Sfateinu): Let our lips substitute for bulls; ונתבאר (V'nitba'er): And it was explained; ועי"ז דוקא (V'al Yedei Zeh; ועם אנשים (V'im Anashim): And with men; ותוכל (Vatuchal): And you prevailed; זדונות (Zedonot): Intentional sins; זדונות נעשים לו כזכיות (Zedonot Na'asim Lo K'zachuyot): Intentional sins become merits for him; זה היום (Zeh HaYom): This is the day; זה פועל (Zeh Po'el): This effects; זהו גם (Zeh Gam): This is also; זהו הטעם (Zeh HaTa'am): This is the reason; זהו מה ש (Zeh Mah She): This is what; זכיות אלו (Zachuyot Elu): These merits; זמן מופלג (Zman Muflag): Extended time; טעם (Ta'am): Reason; ידוע (Yadua): Known; יהי' באופן (Yihyeh B'ofan): Will be in a manner; יהי' גם (Yihyeh Gam): Will also be; יהיו לשם שמים (Yihyu L'shem Shamayim): Should be for the sake of Heaven; יותר זמן (Yoter Zman): More time; יעקב (Ya'akov): Jacob; ישראל (Yisrael): Israel; כ"א (Ela): But rather; כדבעי (KiD'va'i): As required; כהעליות ד (K'ha'aliyot De): Like the ascents of; כולל (Kolel): Includes; כי (Ki): Because/for; כי אם (Ki Im): But rather; כל שהענינים (Kol SheHaInyanim): The more the matters; כל תשא עון (Kol Tisa Avon): Forgive all iniquity; כללות (K'lalut): General concept; כמ"ש (K'mah SheKatuv): As it is written; כמבואר בארוכה (K'mevo'ar B'aruchah): As explained at length; כמו (K'mo): Like; כמו שנת"ל (K'mo SheNitba'er L'eil): As explained above; כשלת (Kashalat): You have stumbled; כשעושה תשובה (KshOseh Teshuvah): When doing repentance; לא קאי אינש (Lo Kai Inish): A person does not stand; לא רק עבירות סתם (Lo Rak Aveirot Stam): Not just simple transgressions; לא רק ש (Lo Rak She): Not only that; לאח"ז (L'achar Zeh): After this; לבעל תשובה (L'ba'al Teshuvah): A penitent; לבקש (L'vakesh): To request; להתוודות (L'hitvadot): To confess; לכאורה (L'chorah): Seemingly/apparently; לכל תהי' (L'chol Tihyeh): To all shall be; למעלה מסדר (L'ma'alah MiSeder): Above order; למעשים טובים (L'ma'asim Tovim): Good deeds; לפי ש (L'fi She): Because; לקצה היותר עליון (L'katzeh HaYoter Elyon): To the highest extreme; לשגגות (L'shgagot): Unintentional sins; לשון (Lashon): Language/expression; מ"מ (Mah MiKol Makom): Nevertheless; מ"ע (Mitzvat Aseh): Positive commandment; מ"ש (Mah She): What is written; מאה"ר (Me'ahavah Rabbah): From great love; מאחר (Me'achar): After; מדבר (Medaber): Speaking; מדלג (Medaleg): Leaps; מה מוסיף (Mah Mosif): What does it add; מה שמקדים (Mah SheMakdim): Why it precedes; מהאריז"ל (MeHaAri z"l): From the Ari of blessed memory; מכיון (Mikivan): Since; מכיון ש (Mikivan She): Since; מכש"כ (Mikol Sheken): All the more so; מלקו"ת (MiLikutei): From Likutei; ממשיך (Mamshich): Continues; מעיקרי (Me'ikarei): From the fundamentals; מענין הפכי (Me'inyan Hafchi): From opposite matter; מעשים טובים ומאירים (Ma'asim Tovim U'me'irim): Good and illuminating deeds; מצד (MiTzad): From the aspect of; מצד גודל עילוי (MiTzad Godel Ilui): Due to the great elevation; מצד ההיפך (MiTzad HaHefech): From the opposite side; נה"ב (Nefesh HaBehemit): Animal soul; נעלה (Ne'aleh): Elevated; נעלים יותר (Ne'alim Yoter): Are more elevated; נעשה (Na'aseh): Becomes; נעשים כזכיות (Na'asim K'zachuyot): Become like merits; ע"י התשובה (Al Yedei HaTeshuvah): Through repentance; ע"י קדימת הביטול (Al Yedei Kadimut HaBitul): Through precedence of nullification; ע"י קדימת התשובה (Al Yedei Kadimut HaTeshuvah): Through the precedence of repentance; עבודת התשובה (Avodat HaTeshuvah): Service of repentance; עד (Ad): Until/to; עד ארבעין שנין (Ad Arba'in Shanin): Until forty years; עד שבא (Ad SheBa): Until it comes; עוונותיו (Avonotav): His sins; עון (Avon): Iniquity; עיקר (Ikar): Main/primary; עם אלקים (Im Elohim): With God; עם היותו (Im Heyoto): Despite being; ענין (Inyan): Matter/concept; ענין הדילוג (Inyan HaDilog): The matter of leaping; ענין הוידוי (Inyan HaVidui): The matter of confession; ענינים שבהדרגה (Inyanim SheBahaDargah): Matters that are gradual; עקב (Eikev): Heel; עשה כבר (Asah K'var): Already did; פועלת (Po'elet): Effects; פירוש (Perush): Explanation; צ"ל (Tzarich Lihyot): Must be; צריך כפרה (Tzarich Kaparah): Needs atonement; צריך להבין (Tzarich L'havin): One needs to understand; צריך לזה זמן (Tzarich L'zeh Zman): Require time; קחו עמכם דברים (K'chu Imachem Devarim): Take words with you; קצה היותר תחתון (Katzeh HaYoter Tachton): The lowest extreme; קצה הכי עליון (Katzeh HaKi Elyon): The very highest extreme; קצה הכי תחתון (Katzeh HaKi Tachton): The very lowest extreme; קרבנות גופא (Korbanot Gufa): Actual sacrifices; קריאת שם (K'riat Shem): Calling of name; רבותינו נשיאינו (Rabboteinu Nesi'einu): Our Rabbis, our leaders; רש"י (Rashi): Rabbi Shlomo Yitzchaki; ש"פ (Shabbat Parshat): Shabbat of Torah portion; שבקדושה גופא (SheBiKdushah Gufa): In holiness itself; שבת תשובה (Shabbat Teshuvah): Sabbath of Repentance; שבתשובה (SheBiTshuvah): In repentance; שגגות (Shgagot): Unintentional sins; שגם עבודה זו (SheGam Avodah Zo): That this service too; שובה ישראל (Shuvah Yisrael): Return, O Israel; שוגג (Shogeg): One who sins unintentionally; שלא בהדרגה (SheLo BaHadragah): Not gradual; שלימוד התורה (SheLimud HaTorah): That Torah study; שלמעלה מסדר (SheLma'alah MiSeder): Above order; שלפנ"ז (SheLif'nei Zeh): That came before this; שלפני (SheLif'nei): Before; שם המעלה (Shem HaMa'alah): Name of elevation; שמונה (Shmoneh): Mentions; שמחלו לו (SheMachlu Lo): That they forgave him; שעד"ז (She'al Derech Zeh): That in this manner; שרית (Sarita): You have striven; תכלית חכמה (Tachlit Chochmah): The ultimate wisdom; תשובה ומעשים טובים (Teshuvah U'ma'asim Tovim): Repentance and good deeds;