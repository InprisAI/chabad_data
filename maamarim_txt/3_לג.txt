בס"ד. ש"פ אחרי, מבה"ח אייר ה'תשמ"ולהבין ענין תחיית המתים, הנה איתא במשנה1 כל ישראל יש להם חלק לעולם הבא, וידוע2 דפירוש עולם הבא במשנה זו הוא עולם התחי', וכדמוכח מהמשך המשנה ואלו שאין להם חלק לעולם הבא האומר אין תחיית המתים מן התורה, שהטעם על זה הוא כדאיתא בגמרא3 הוא כפר בתחיית המתים לפיכך לא יהי' לו חלק בתחיית המתים כו' מדה כנגד מדה. וזהו כל ישראל יש להם חלק לעולם הבא, דבגן עדן [שלפעמים נקרא ג"כ בשם עולם הבא4, אף שישנו גם עכשיו5, לפי שבא לאדם לאחרי עבודתו בעולם הזה6] כתיב7 מי יעלה בהר הוי' גו' נקי כפים ובר לבב גו', שישנם כמה תנאים בכדי לזכות לג"ע8, משא"כ בנוגע לעולם התחי' (שבו הוא עיקר התואר עולם הבא) אמרו כל ישראל יש להם חלק לעולם הבא9.וצריך להבין, הרי ידוע שהגילוי שיהי' בעולם התחי' הוא נעלה הרבה יותר מהגילוי דג"ע, וכמובן גם מזה שהג"ע ישנו גם עכשיו משא"כ הגילוי דעולם התחי' יהי' רק לע"ל, ויתירה מזו שהגילוי דעולם התחי' יהי' (גם) לאחרי ימות המשיח, שמזה מובן שהגילוי שיהי' אז הוא למעלה גם מהגילוי שיהי' בימות המשיח [דזהו מה שאומרים10 אין ערוך לך כו' בעולם הזה ואין זולתך כו' לחיי העולם הבא אפס בלתך כו' לימות המשיח ואין דומה כו' לתחיית המתים, שד' ענינים אלו הם בסדר דמלמטה למעלה, שהגילוי דעולם הבא (שהכוונה בעוה"ב כאן היא לג"ע11) הוא למעלה יותר מהגילוי שיכול להיות בעולם הזה, ולמעלה יותר הוא הגילוי דימות המשיח, ולאח"ז הוא הגילוי דתחיית המתים שהוא למעלה יותר גם מהגילוי דימות המשיח], ואעפ"כ בכדי לזכות להגילוי דג"ע צריך כמה תנאים, והגילוי דתחיית המתים שהוא למעלה יותר מהגילוי דג"ע יהי' לכל ישראל.ב) ונקודת אחד הביאורים בזה הוא, כמבואר בכמה דרושים12, שהשכר דג"ע הוא על עסק התורה, והשכר דתחיית המתים הוא על קיום המצוות. וזהו שג"ע הוא עולם הנשמות (נשמות בלא גופים) ובעולם התחי' יהיו נשמות בגופים, כי עסק התורה שייך בעיקר להנשמה וקיום המצוות להגוף13. וכיון שקיום המצוות הוא בכל ישראל, דאפילו פושעי ישראל מלאים מצוות כרמון14, לכן כל ישראל יש להם חלק לעולם הבא. ויש לומר, דזהו גם מה שממשיך במשנה שנאמר15 ועמך כולם צדיקים לעולם יירשו ארץ כו', דיש לומר, שכוונת המשנה בשנאמר כו' היא לא רק להביא ראי' על זה שכל ישראל יש להם חלק לעולם הבא אלא גם לבאר הטעם על זה. דמי שמקיים מצוות נק' בשם צדיק [דכל המצוות נק' בשם צדקה16, ומקיימי המצוות נק' בשם צדיקים17], וכיון שועמך כולם צדיקים, שכל ישראל (אפילו הפושעים שבהם) מקיימים מצוות, ויתירה מזו שהם מלאים מצוות, דהמצוות שמקיימים ממלאים את כל מציאותם, לכן לעולם יירשו ארץ, ארץ החיים18 שקאי על חיי עולם הבא. אמנם, עפ"ז צריך להבין מה שמביא במשנה גם המשך הכתוב נצר מטעי מעשה ידי להתפאר, והרי זה שישראל הם נצר מטעי ומעשה ידיו של הקב"ה הוא מצד עצם מציאותם (עוד לפני שמקיימים מצוות), ובהמשנה דכל ישראל יש להם חלק לעולם הבא מביא גם סיום הכתוב נצר מטעי מעשה ידי להתפאר, דמזה משמע, דזה שכל ישראל יש להם חלק לעולם הבא הוא (גם) מצד המעלה שבהם מצד עצמם.ג) ויש לומר, שבהגילוי שיהי' בתחיית המתים שני ענינים. השכר על העבודה דקיום המצוות (ועמך כולם צדיקים), שההמשכות שהמשיכו ישראל ע"י המצוות שקיימו עכשיו תהי' אז בגילוי, ועי"ז יתעלו (אח"כ19) למדריגה נעלית יותר, שתתגלה מעלתן של ישראל מצד עצמם, שהם נצר מטעי מעשה ידי להתפאר, שהוא למעלה יותר גם מההמשכה שנמשכת ע"י קיום המצוות. ויש להוסיף, שעיקר החידוש והעילוי דתחיית המתים הוא שאז תתגלה מעלת ישראל עצמם. דגילוי ההמשכה שנמשכת ע"י המצוות, יהי' גם בימות המשיח (קודם זמן התחי'), וכמבואר בתניא20 שע"י מעשינו ועבודתינו עכשיו ממשיכים אוא"ס למטה והגילוי דהמשכה זו יהי' בימות המשיח ובתחיית המתים (אלא שבתחיית המתים, גם הגילוי דהמשכה זו יהי' באופן נעלה יותר21), ועיקר החידוש והעילוי דתחיית המתים הוא שאז יתגלה השורש דישראל כמו שהם מושרשים בהעצמות22.ויש לומר, דמ"ש בכמה דרושים (הובא לעיל) שבתחיית המתים יהי' גילוי ההמשכה שנמשכת ע"י קיום המצוות, הוא, כי שם מדובר בהשכר לישראל שיהי' בעולם הבא עבור עבודתם בתומ"צ בעולם הזה23, ושלימות השכר הוא שיאיר להם בגילוי ההמשכה שהמשיכו ע"י קיום המצוות. ולכן מבואר בדרושים אלו ששכר הנשמות בג"ע הוא שמשיגים האלקות דהתורה שלמדו בעוה"ז, דתורה היא חכמתו של הקב"ה, אור הממלא, והשכר דתחיית המתים הוא שאז יראו עינינו גילוי אלקותו הבלתי בע"ג24 שנמשך ע"י קיום המצוות, רצונו ית' (שלמעלה מחכמתו), אור הסובב. אמנם, כל זה הוא השכר לישראל עבור עבודתם בתומ"צ25. ועיקר החידוש והעילוי שיהי' בעולם הבא הוא הגילוי דמעלת ישראל עצמם, נצר מטעי מעשה ידי להתפאר.ד) וביאור הענין (דג' מדריגות אלו, ג"ע וב' הדרגות בתחיית המתים), דאיתא בגמרא26 כל הנביאים כולן לא נתנבאו אלא לימות המשיח אבל לעולם הבא עין27 לא ראתה אלקים זולתך. ובהמשך הענין שם מאי עין לא ראתה כו' זה עדן שלא שלטה בו עין כל ברי', שמא תאמר אדה"ר היכן הי' בגן כו', גן לחוד ועדן לחוד. והיינו שהחידוש והעילוי דעולם הבא (תחיית המתים) לגבי ימות המשיח הוא שאז יהי' הגילוי דבחינת עדן, עין לא ראתה. ומזה מובן, דזה שבעולם הבא יהי' גילוי ההמשכה שנמשכה ע"י קיום המצוות, מכיון שגילוי זה יהי' (בכללות) גם בימות המשיח, אין זה אמיתית הענין דעוה"ב. ועיקר הענין דעוה"ב הוא הגילוי דבחינת עדן, והוא התענוג העצמי שמתענג בישראל, שלמעלה גם מהתענוג שמתענג בתומ"צ28. ולהעיר, שבכ"מ29 מבואר החילוק בין תורה למצוות, דבתורה שהיא חכמתו ית' מלובש הארת התענוג ובמצוות שהם רצונו ית' מלובש עצמות התענוג (בחינת עדן). וזהו שבג"ע כתיב30 ונהר יוצא מעדן להשקות את הגן, שהתענוג שנמשך לנשמות בג"ע (בהשגת התורה) הוא רק המשכה מצומצמת מבחינת עדן שנמשכת ע"י הנהר שמפסיק בין עדן לגן, משא"כ בעוה"ב שהוא מתן שכרן של מצוות הוא הגילוי דבחינת עדן עצמו. ויש לומר, שזהו בכללות. אבל בפרטיות, כיון שהגילוי דהמצוות יהי' (בכללות) גם בימות המשיח ואעפ"כ אמרו שבימות המשיח לא יהי' גילוי דבחינת עין לא ראתה (בחינת עדן), וגילוי בחינה זו יהי' רק בעולם הבא, מוכח מזה, שעיקר בחינת עדן שיהי' בעולם הבא הוא שאז יתגלה התענוג העצמי שמתענג בישראל, שלמעלה גם מהתענוג העצמי שבמצוות.ה) וביאור העילוי דתחיית המתים לגבי ימות המשיח (ועד"ז החילוק שבין ב' הדרגות שבתחיית המתים גופא), יובן בהקדים ביאור המעלה דימות המשיח לגבי ג"ע31. שהגילוי דג"ע הוא דוקא לנשמות בלא גופים, והגילוי דימות המשיח יהי' גם למטה בעוה"ז הגשמי (וכמו עתידה ארץ ישראל שתוציא גלוסקאות32). והטעם לזה הוא, כי בג"ע הוא הגילוי דאור הממלא, אור מוגבל, ולכן אינו נמשך למטה, משא"כ בימות המשיח יהי' גילוי אוא"ס הבלתי מוגבל, ולכן יהי' הגילוי גם למטה. ועוד חילוק, דבג"ע יש בכללות שתי בחינות, ג"ע התחתון וג"ע העליון, ובכל א' מהם יש ריבוי מדריגות עד אין קץ33, כמרז"ל34 ת"ח אין להם מנוחה כו' ילכו מחיל אל חיל35, שעולים תמיד ממדריגה למדריגה. ופירוש אין להם מנוחה הוא שעלייתם ממדריגה למדריגה היא ע"י עבודה. דבעלי' צ"ל מקודם טבילה בנהר דינור לשכוח ההשגה והתענוג דמדריגה התחתונה36, וגם העלי' עצמה היא דרך העמוד37 שבין מדריגה למדריגה, שגם עי"ז הוא מתבטל מהשגתו הקודמת, אלא שהביטול שע"י הטבילה בנהר דינור הוא הביטול שמצד התחתון והביטול שע"י העמוד הוא שמתבטל מצד גילוי אור של מדריגה העליונה שמאיר עליו38. וזהו שהעלי' ממדריגה למדריגה היא ע"י עבודה (אין להם מנוחה), עבודת הביטול, בדוגמת העבודה למטה בעוה"ז, שכללותה היא לצרף את הבריות39, זיכוך וביטול, עבודה מלשון עיבוד עורות40. ויש להוסיף, דכמו שהעבודה למטה היא בשני קוין, סור מרע ועשה טוב, עד"ז הוא גם בהביטול שבהעליות דג"ע, שהוא בשני קוין אלו. הביטול שע"י נהר דינור – דוגמת העבודה דסור מרע כביכול, והביטול שע"י העמוד, שמצד גילוי אור העליון – דוגמת העבודה דועשה טוב. דכל זה הוא בגן עדן. משא"כ בהגילוי שיהי' בימות המשיח, הגם שגם אז יהיו כו"כ עליות, העליות שיהיו אז לא יהיו באופן דילכו מחיל אל חיל, שבכדי להגיע למדריגה נעלית יותר צריך ללכת (לצאת ולהתבטל) ממדריגה הקודמת, אלא שגם בהיותו במדריגתו הקודמת יכול להתעלות למדריגה העליונה (עצ"ע).ו) ויש לומר הביאור בזה, שההמשכה דאור הממלא להחיות ולהוות את הנבראים היא באופן דהשתלשלות מלמעלה למטה. שבתחילה הוא מתלבש בנבראים הרוחניים, ואח"כ הוא מתלבש בנבראים שלמטה מהם, שהם רק כמו משל לנבראים העליונים, ואח"כ מתלבש למטה יותר41, וכמו שידוע בענין וידבר שלשת אלפים משל42. ויש לומר, דזהו הטעם שהעלי' בג"ע (שבג"ע הוא הגילוי דאור הממלא, כנ"ל) ממדריגה למדריגה היא ע"י שמתבטל ממדריגה התחתונה, כי כמו שההמשכה מלמעלה למטה היא ע"י שמתלבש בעוד לבוש ובעוד לבוש, עד"ז הוא בהעלי' מלמטה למעלה, שהעלי' היא ע"י הפשטת הלבוש, ביטול מדריגה הקודמת43. [ויש לומר, דזהו ג"כ מה שמובא בכמה דרושים44 שגם האבות ומשה רבינו שיושבין בג"ע העליון יותר מג' אלפים שנה יבואו להתלבש בגופים, כי הגילוי שיהי' בתחיית המתים הוא נעלה הרבה יותר מהגילוי שמאיר בג"ע, אפילו בג"ע העליון. דזה שמדייקים "שיושבין בג"ע העליון יותר מג' אלפים שנה", יש לומר, דג' אלפים שנה הם דוגמת שלשת אלפים משל, שהם כנגד ג' עולמות בי"ע, דבכל עולם יש אלף מדריגות. וזהו שמדייקים "שיושבין בג"ע העליון יותר מג' אלפים שנה", דבמשך ג' אלפים שנה מפשיטים כל הלבושים (המשלים) דג' עולמות בי"ע, וכשיושבים בג"ע יותר מג' אלפים שנה מתעלים גם באצילות וכו', ואעפ"כ יבואו להתלבש בגופים, כי הגילוי דתחיית המתים הוא למעלה יותר מהגילוי דג"ע, גם כשהגילוי דג"ע הוא לאחרי שמפשיטים כל הלבושים]. משא"כ העליות שיהיו בימות המשיח יהיו באופן שלא יצטרך לצאת ממצבו ומדריגתו, מכיון שאז יהי' הגילוי דאוא"ס הבל"ג, והגילוי יהי' גם למטה.ז) אמנם, גם הגילוי דימות המשיח הוא רק גילוי הסובב, ולכן יהיו בו חילוקי מדריגות (כנ"ל), משא"כ הגילוי דתחיית המתים יהי' (בכללותו) לכל ישראל בשוה45, לפי שבתחיית המתים יהי' גילוי עצמות אוא"ס שלמעלה מהתחלקות. ובזה גופא יהיו שני ענינים. הגילוי דעצמות אוא"ס שהמשיכו ע"י קיום המצוות, ועי"ז יתעלו ישראל למדריגה עליונה יותר46, שתתגלה מעלת ישראל עצמם, נצר מטעי מעשה ידי להתפאר, שמעלה זו שבישראל היא נעלית יותר מזה שממשיכים גילוי אלקות ע"י לימוד התורה וקיום המצוות. דשרש הנשמות הוא בעצמותו ית' (למעלה משורש התומ"צ), וגם בהגוף דישראל הוא בחירת העצמות47.

=== FOOTNOTES ===

* ) יצא לאור בקונטרס כ"א טבת – תשמ"ט, "לקראת יום ה' פ' שמות, כ"א טבת, יום סיום אמירת קדיש אחרי הרבנית הצדקנית מרת חי' מושקא נ"ע זי"ע .. כ' טבת תשמ"ט".1) סנהדרין ר"פ חלק.2) רע"ב (ועוד) לסנהדרין שם. מדרש שמואל על מס' אבות בתחלתו.3) סנהדרין שם (צ, א).4) רמב"ם שבהערה 6. וגם לההכרעה בתורת החסידות (ראה לקו"ת צו טו, ג. ועוד). ד"עולם הבא" (בכלל) הוא עולם התחי' – לפעמים, גם ג"ע נק' בשם "עולם הבא", כדלקמן בפנים, ובהנסמן שם בהערה 11.5) ועפ"ז יש לבאר מה שאמרו "וכי שלשה עולמות יש" (סנהדרין צ, סע"ב) – אף שלכאורה יש ג' עולמות, עולם הזה ג"ע ועולם התחי' (כמו שהקשה בספר העיקרים פ"ל וספל"א, הובא באוה"ת שלח ע' תקמג) – כי כיון שג"ע ישנו גם עכשיו, יש לומר שהוא נכלל ב"עולם הזה".6) רמב"ם הל' תשובה פ"ח ה"ח.7) תהלים כד, ג-ד.8) גם לג"ע התחתון – כ"מ בד"ה כי ישאלך שבהערה הבאה. ולהעיר מהמשך תער"ב ח"ב ר"פ שעט (ס"ע תשעט).9) ד"ה כי ישאלך עטר"ת (סה"מ עטר"ת ס"ע שנא ואילך), ה'ש"ת (סה"מ ה'ש"ת ס"ע 44 ואילך).10) בנוסח תפלת שחרית דשבת. וראה בארוכה ד"ה אין ערוך תרנ"ב (סה"מ תרנ"ב ע' ו ואילך).11) סה"מ תרנ"ב שם. המשך תער"ב ח"א פרע"ט (ע' תקסה). ח"ב פ' שפ (ע' תשפא). ח"ג ע' א'שפז.12) תו"א יתרו עג, ב. וראה גם סהמ"צ להצ"צ טו, ב. ד"ה כי ישאלך עטר"ת רפ"ב (סה"מ שם ס"ע שנג ואילך), ה'ש"ת פ"ד (סה"מ שם ע' 48).13) ראה תניא פל"ה (מד, סע"א ואילך), ושם פל"ז (מט, א-ב). ובכ"מ.14) עירובין יט, א. חגיגה כז, א.15) ישעי' ס, כא.16) ראה תניא פל"ז (מח, ב). וראה בהנסמן לעיל ח"א ע' רנח הערה 33.17) לקו"ת שה"ש טז, ג. ד"ה כל ישראל יש להם חלק לעוה"ב (הא') תרכ"ו (סה"מ תרכ"ו ע' קצב). ועוד.18) אוה"ת נ"ך עה"פ ישעי' שם ס"ג (ע' רפח).19) לאחרי שתתגלה להם ההמשכה שהמשיכו ע"י קיום המצוות – ראה לקמן הערה 46. ועפ"ז יש לבאר הסדר שבכתוב: "ועמך כולם צדיקים", המעלה דישראל; לאח"ז – "לעולם יירשו ארץ"; ולאח"ז עוד מעלה "נצר מטעי גו'" – די"ל הביאור בזה, שלאחרי ש"יירשו ארץ" ותתגלה להם ההמשכה שהמשיכו ע"י קיום המצוות ("ועמך כולם צדיקים") – אז דוקא יוכל להיות הגילוי ד"נצר מטעי גו'".20) פל"ז (בתחלתו. וראה גם שם מח, א).21) ראה שם פל"ו "שימות המשיח ובפרט כשיחיו המתים".22) ראה המשך תרס"ו ע' תקז "דתכלית העלי' דלעתיד הוא שיגיעו לשרשן ומקורן האמיתי כי אין למעלה מזה .. אין דומה לך מושיענו לתחיית המתים, שתתגלה שורש ומקור האמיתי של הנשמות כמו באמיתת העצמות".23) ראה ד"ה כי ישאלך ה'ש"ת (סה"מ שם ע' 45) "הצד השוה שבהם (בג"ע ובעולם התחי') הוא .. שהם תשלום שכר וגמול טוב".24) לשון הצ"צ בסהמ"צ שבהערה 12.25) ולהעיר, שהגילוי דאוא"ס שהמשיכו ישראל ע"י קיום המצוות, יהי' גם בעולם [אלא שבישראל יהי' הגילוי ביותר – ראה תניא ספל"ו. פל"ז (מז, סע"ב ואילך)]. וגם מזה מוכח לכאורה שלא זהו עיקר הענין דעוה"ב.26) ברכות לד, ב.27) ישעי' סד, ג.28) ראה המשך תרס"ו ע' קה. ושם (ע' קו) שבכדי להגיע לבחי' תענוג העצמי כמו שהוא בעצמותו א"א ע"י תומ"צ אלא ע"י התשובה – והרי ענין התשובה הוא העילוי דנשמות שלמעלה מתומ"צ.29) סהמ"צ שבהערה 12.30) בראשית ב, י.31) בהבא לקמן ראה המשך תער"ב ח"ב פ' שעט-שפ (ע' תשעט ואילך).32) שבת ל, סע"ב. וש"נ.33) אגה"ק סי"ז.34) סוף מסכת ברכות. וש"נ.35) תהלים פד, ח.36) זהר ח"א רא, א. ח"ב ריא, ב. רמז, א. תקו"ז בהקדמה (ד, א). וראה תו"א מקץ לא, ב. לב, ד. מג"א צו, א. ד"ה כי ישאלך עטר"ת פ"א (סה"מ שם ע' שנב), ה'ש"ת פ"א (סה"מ שם ע' 45). וראה מאמרי אדהאמ"צ ויקרא ח"ב ע' תתכא-ב. וש"נ.37) ראה זהר ח"א ריט, א. ח"ב ריא, א. וראה מאמרי אדה"ז פרשיות התורה ח"ב ע' תשעג, ובהנסמן במראי מקומות לשם (ע' תתקפד).38) ראה בארוכה המשך תרס"ו ע' טו.39) ב"ר רפמ"ד. וש"נ.40) תו"א משפטים עו, א. וראה גם לקו"ת ויקרא ב, ד. ובכ"מ.41) ראה בארוכה סה"מ עטר"ת ע' שטו ואילך. ובכ"מ.42) מלכים-א ה, יב. וראה תו"א מג"א צח, ב. ובכ"מ.43) ראה המשך תרס"ו שם.44) סה"מ תרנ"ד ע' רכ. המשך תער"ב שם (ריש ע' תשפ). סה"מ קונטרסים ח"ב תיב, א. ועוד.45) לקו"ת שלח מו, ד. המשך תער"ב ח"ב ע' א'קיב. עיי"ש.46) וע"ד הידוע שבכדי להגיע להגילוי דתחיית המתים צ"ל תחלה הגילוי דג"ע (ראה בארוכה ד"ה היושבת בגנים תשי"ג ס"ח (לעיל ח"ב ס"ע רלה)) – עד"ז הוא גם בהגילוי דתחיית המתים גופא, שבתחלה צ"ל הגילוי דהמצוות, ועי"ז אפשר להיות הגילוי דשורש נש"י כמו שמושרשים בהעצמות.47) תניא פמ"ט (סט, סע"ב ואילך). ספר השיחות תורת שלום ע' 120 ואילך.

=== GLOSSARY ===

אדה"ר (Adam HaRishon): Adam the first man; אוא"ס (Or Ein Sof): Infinite Light; אור הממלא (Or HaMemale): Immanent light; אור הסובב (Or HaSovev): Transcendent light; אור מוגבל (Or Mugbal): Limited light; אח"כ (Achar Kach): Afterwards; אחרי (Acharei): After - Torah portion name; אייר (Iyar): Hebrew month name; אין דומה (Ein Domeh): There is none like; אין זולתך (Ein Zulatecha): There is none besides You; אין להם מנוחה (Ein Lahem Menuchah): They have no rest; אין ערוך לך (Ein Aroch Lecha): There is none comparable to You; אינו נמשך (Eino Nimshach): Does not extend; אלף מדריגות (Elef Madreigot): Thousand levels; אלקות (Elokut): Divinity; אלקים זולתך (Elohim Zulatecha): God besides You; אפס בלתך (Efes Bilti): None but You; ארץ החיים (Eretz HaChayyim): Land of the living; ארץ ישראל (Eretz Yisrael): Land of Israel; באופן (Be'Ofan): In a manner; באצילות (Be'Atzilut): In Atzilut; בדוגמת (BeDugmat): In the manner of; בחינה (Bechinat): Aspect; בחינת עדן (Bechinat Eden): Aspect of Eden; ביטול (Bitul): Nullification; בכל עולם (BeChol Olam): In each world; בכללות (BiChelalut): In general; בלתי בע"ג (Bilti Ba'al Gevul): Unlimited; בלתי מוגבל (Bilti Mugbal): Unlimited; במדריגתו הקודמת (BeMadreigato HaKodmet): In his previous level; במשך (BeMeshech): During; בס"ד (Besiyata Dishmaya): With Divine assistance; בפרטיות (BiFratiyut): In particular; בר לבב (Bar Levav): Pure of heart; בתחילה (BiTechilah): Initially; ג"ע (G"E): Abbreviation for Garden of Eden; ג"ע העליון (Gan Eden Ha'Elyon): Upper Garden of Eden; ג' עולמות בי"ע (Gimel Olamot BYA): Three worlds of Beriah, Yetzirah, Asiyah; גוף (Guf): Body; גופא (Gufa): Itself; גלוסקאות (Geluskaot): Cakes/delicacies; גמרא (Gemara): Talmud; גן לחוד ועדן לחוד (Gan Lechud Ve'Eden Lechud): Garden separately and Eden separately; גן עדן (Gan Eden): Garden of Eden; דוגמת (Dugmat): Example of; דוקא (Davka): Specifically; דרושים (Derushim): Homiletical discourses; ה'תשמ"ו (5746): Hebrew year; האבות (Ha'Avot): The patriarchs; הארת התענוג (Ha'arat HaTa'anug): Illumination of delight; הגם (HaGam): Although; החילוק (HaChiluk): The distinction; הלבושים (HaLevushim): The garments; המשכה (Hamshachah): Divine emanation; המשכה מצומצמת (Hamshachah Metzumtzemet): Contracted emanation; המשכות (Hamshachot): Divine emanations; המשלים (HaMeshalim): The parables; העמוד (Ha'Amud): The pillar; העצמות (Ha'Atzamut): The Essence; הפשטת הלבוש (Hafshtat HaLevush): Removal of the garment; הקב"ה (HaKadosh Baruch Hu): The Holy One, Blessed be He; הקדים (Hikdim): Preceded; השגה (Hasagah): Comprehension; השגת התורה (Hasagat HaTorah): Comprehension of Torah; השגתו הקודמת (Hasagato HaKodmet): His previous comprehension; השתלשלות (Hishtalshelut): Chain of emanation; התענוג העצמי (HaTa'anug Ha'Atzmi): Essential delight; ואעפ"כ (Ve'Af Al Pi Chen; וידבר שלשת אלפים משל (VaYedaber Shloshet Alafim Mashal): And he spoke three thousand parables; ולהוות (ULeHavot): And to bring into being; ונהר יוצא מעדן (VeNahar Yotzei MeiEden): And a river goes out from Eden; ועמך כולם צדיקים (Ve'Amcha Kulam Tzadikim): And your people are all righteous; ועשה טוב (Va'Aseh Tov): And do good; זיכוך (Zikuch): Purification; חידוש (Chiddush): Innovation; חיי עולם הבא (Chayei Olam HaBa): Life of the World to Come; חילוק (Chiluk): Distinction; חכמתו (Chochmato): His wisdom; חכמתו ית' (Chochmato Yitbarach): His blessed wisdom; חלק (Chelek): Portion/share; טבילה (Tevilah): Immersion; טעם (Ta'am): Reason; יבואו (Yavo'u): Will come; יותר מג' אלפים שנה (Yoter MiShalosh Alafim Shanah): More than three thousand years; יכול (Yachol): Can; ילכו מחיל אל חיל (Yelchu MeChayil El Chayil): They go from strength to strength; ימות המשיח (Yemot HaMashiach): Messianic era; כ"מ (Kama Mekomot): Several places; כביכול (Kivyachol): As it were; כו"כ עליות (Kama VeChama Aliyot): Many ascents; כל ברי' (Kol Beri'ah): Any creature; כל הנביאים (Kol HaNevi'im): All the prophets; כל ישראל (Kol Yisrael): All of Israel; כללותה (Kelalutah): Its general aspect; כמו משל (Kemo Mashal): Like a parable; כנגד (Keneged): Corresponding to; לא נתנבאו (Lo Nitnab'u): Did not prophesy; להחיות (LeHachayot): To enliven; להשקות את הגן (LeHashkot Et HaGan): To water the garden; להתבטל (LeHitbatel): To be nullified; להתלבש בגופים (LeHitlabesh BeGufim): To clothe themselves in bodies; להתעלות (LeHit'alot): To elevate; להתפאר (LeHitpa'er): To glorify; ללכת (Lalechet): To go; למטה (LeMata): Below; למטה בעוה"ז (LeMata Be'Olam HaZeh): Below in this world; למטה יותר (LeMata Yoter): Further below; לע"ל (Le'Atid LaVo): In the future to come; לעולם יירשו ארץ (Le'Olam Yirshu Aretz): Forever they shall inherit the land; לצאת (Latzet): To exit; לצרף את הבריות (LeTzaref Et HaBeriyot): To refine the creations; לשכוח (Lishkoach): To forget; מאיר עליו (Me'ir Alav): Illuminates upon him; מבה"ח (Mevo'ah Chodesh): Beginning of the month; מדה כנגד מדה (Midah Keneged Midah): Measure for measure; מדייקים (Medaykim): Precise; מדריגה (Madreigah): Spiritual level; מדריגה העליונה (Madreigah Ha'Elyonah): Upper level; מדריגה התחתונה (Madreigah HaTachtonah): Lower level; מוכח (Muchach): Proven; מושרשים (Mushrashim): Rooted; מי יעלה בהר הוי' (Mi Ya'aleh BeHar Hashem): Who shall ascend the mountain of God; מלאים מצוות כרמון (Mele'im Mitzvot KeRimon): Full of commandments like a pomegranate; מלובש (Melubash): Clothed; מלמטה למעלה (MiLematah LeMa'alah): From below to above; מלמעלה למטה (MiLema'alah LeMata): From above to below; מלשון עיבוד עורות (MiLashon Ibud Orot): From the language of processing hides; ממדריגה למדריגה (MiMadreigah LeMadreigah): From level to level; ממשיכים (Mamshichim): Draw down; מעלה (Ma'alah): Virtue/level; מעשה ידי (Ma'aseh Yadai): Work of My hands; מעשינו (Ma'aseinu): Our actions; מפסיק (Mafsik): Interrupts; מפשיטים (Mafshitim): Remove; מצד גילוי אור (MiTzad Giluy Or): From the side of light revelation; מצד התחתון (MiTzad HaTachton): From the lower side; מקודם (MiKodem): First; מרז"ל (MiRazal): From our sages of blessed memory; משה רבינו (Moshe Rabbeinu): Moses our teacher; משיגים (Masigim): Comprehend; משנה (Mishnah): Mishnah; מתבטל (Mitbatel): Nullified; מתלבש (Mitlabesh): Clothes itself; מתן שכרן (Matan Secharan): Giving of their reward; מתעלים (Mit'alim): Elevate; מתענג (Mit'aneg): Delights; נבראים (Nivra'im): Created beings; נבראים העליונים (Nivra'im Ha'Elyonim): Upper creations; נבראים הרוחניים (Nivra'im HaRuchaniyim): Spiritual creations; נהר (Nahar): River; נהר דינור (Nahar DiNur): River of fire; נעלית (Ne'elit): Elevated; נצר מטעי (Netzer Mata'ai): Shoot of My planting; נקי כפים (Neki Khapayim): Clean of hands; נשמה (Neshamah): Soul; נשמות בגופים (Neshamot BeGufim): Souls with bodies; נשמות בלא גופים (Neshamot Belo Gufim): Souls without bodies; סור מרע (Sur MeiRa): Turn from evil; עבודה (Avodah): Divine service; עבודת הביטול (Avodat HaBitul): Service of nullification; עבודתינו (Avodateinu): Our service; עד אין קץ (Ad Ein Ketz): Without end; עד"ז (Al Derech Zeh): In this manner; עדן (Eden): Eden; עוד לבוש (Od Levush): Another garment; עוה"ב (O"HB): Abbreviation for World to Come; עוה"ز הגשמי (Olam HaZeh HaGashmi): This physical world; עולים (Olim): Ascend; עולם הבא (Olam HaBa): World to Come; עולם הזה (Olam HaZeh): This world; עולם הנשמות (Olam HaNeshamot): World of souls; עולם התחי' (Olam HaTechiyah): World of Resurrection; עי"ז (Al Yedei Zeh): Through this; עילוי (Iluy): Elevation; עין לא ראתה (Ayin Lo Ra'atah): Eye has not seen; עיקר (Ikar): Main/primary; עכשיו (Achshav): Now; עלי' (Aliyah): Ascent; עלייתם (Aliyatam): Their ascent; עסק התורה (Esek HaTorah): Torah study; עצ"ע (Iyun Tzarich): Requires investigation; עצם מציאותם (Etzem Metzi'utam): Essence of their existence; עצמות התענוג (Atzamut HaTa'anug): Essence of delight; עתידה (Atidah): Destined; פושעי ישראל (Poshe'ei Yisrael): Sinners of Israel; פירוש (Perush): Explanation; צ"ל (Tzarich Lihyot): Must be; צדיק (Tzadik): Righteous person; צדקה (Tzedakah): Charity/righteousness; קיום המצוות (Kiyum HaMitzvot): Fulfillment of commandments; ריבוי מדריגות (Ribuy Madreigot): Multiple levels; רצונו ית' (Retzono Yitbarach): His blessed will; ש"פ (Shabbat Parshat): Shabbat Torah portion; שורש (Shoresh): Root; שיושבין (SheYoshvin): Who sit; שכר (Sachar): Reward; שלא שלטה בו עין (SheLo Shaltah Bo Ayin): That no eye has dominated; שלימות השכר (Shelemut HaSachar): Completeness of reward; שלמטה מהם (SheLemata Meihem): That are below them; שלשת אלפים משל (Shloshet Alafim Mashal): Three thousand parables; שני קוין (Shnei Kavim): Two lines; שתוציא (SheTotzi): That will produce; ת"ח (Talmidei Chachamim): Torah scholars; תומ"צ (Torah U'Mitzvot): Torah and commandments; תחיית המתים (Techiyat HaMetim): Resurrection of the dead; תמיד (Tamid): Always; תנאים (Tena'im): Conditions; תניא (Tanya): Foundational Chassidic text; תענוג (Ta'anug): Delight;