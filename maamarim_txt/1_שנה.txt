בס"ד. אור לי"ג תשרי, הילולא דכ"ק אדמו"ר מהר"ש, ה'תש"מ.בסוכות תשבו שבעת ימים כל האזרח בישראל ישבו בסוכות (והטעם על זה) למען ידעו דורותיכם כי בסוכות הושבתי את בנ"י בהוציאי אותם מארץ מצרים גו'1. ומלשון הכתוב (למען ידעו גו') למדים2 שידיעה זו היא (לא רק ענין בכוונת המצוה, אלא) חלק בקיום המצוה (כדמוכח גם מלשון כ"ק אדמו"ר הזקן בשולחנו3). וידועים דיוקי רבותינו נשיאינו בזה, מה נוגע כ"כ ידיעה זו4 עד שהיא חלק מהמצוה. וגם מהו בסוכות תשבו, הרי סוכה הוא בחי' מקיף וענין ההתיישבות (דתשבו כולל גם הפירוש דהתיישבות) שייך בבחי' פנימי דוקא5, ומזה שאומר בסוכות תשבו מוכח שגם לאחרי הישיבה נשאר הוא בחי' מקיף6, וענין ההתיישבות צ"ל בבחי' המקיף. גם צריך להבין מ"ש כל האזרח בישראל ישבו בסוכות, הרי הציווי בסוכות תשבו הוא לכל ישראל ומה מוסיף דכל האזרח בישראל ישבו בסוכות7 ובהציווי בסוכות תשבו אומר שבעת ימים משא"כ בהציווי כל האזרח גו' אומר ישבו בסוכות סתם5. והנה מפסוק זה (כל האזרח בישראל ישבו בסוכות) למדים8 דכל ישראל ראוים לישב בסוכה אחת. וצ"ל, הרי ענין האחדות דכל ישראל (ענין אתם נצבים היום כולכם9) הוא גם במשך כל השנה, ועד שמצות אהבת ישראל [שהטעם לזה הוא לפי שכולם מתאימות ואב אחד לכולנה (ענין האחדות) כמבואר בתניא10] היא כל התורה כולה ואידך פירושה הוא11, היינו שכל מצוה היא כמו פירוש ופרט בענין האחדות דכל ישראל12, ולמה מודגש זה במצות סוכה דוקא. וגם צריך להבין מ"ש (לפנ"ז13) ולקחתם לכם ביום הראשון פרי עץ הדר כפות תמרים וענף עץ עבות וערבי נחל, וידוע14 שמצוה זו יש לה שייכות לענין הסוכה, שלכן מצוה מן המובחר שנטילת ד' מינים תהי' בסוכה15. דזהו גם השייכות דנטילת ד' מינים לבחי' הדעת (בדוגמת למען ידעו דסוכה), כדאיתא בכתבי האריז"ל16 שענין כוונת הנענועים דלולב הוא להמשיך דעת לנוק' דז"א העומדת בחזה דז"א (שלכן צריך שהלולב ומיניו יגעו בחזה).ב) ויובן זה בהקדם ענין המשכת המקיף בהתיישבות (בסוכות תשבו) בעבודת ה' כמו שהוא במשך חיי האדם בכלל, ועד"ז בכל יום ויום. דהגם שענין זה בעיקרו הוא בחג הסוכות, בסוכות תשבו, מ"מ התורה כללות ופרטות נאמרה17, ויש מעין ענין זה גם במשך כל השנה. והענין הוא, הנה ב' הענינים דמקיף ופנימי בעבודת ה' בכלל הם אמונה והשגה. ותחלה צ"ל ענין המקיף דסוכה, ואח"כ צ"ל בסוכות תשבו, כי תחלת העבודה היא בבחי' אמונה. דכל אחד ואחד מישראל, מיד שיצא לאויר העולם, יש בו בחי' אמונה, כמארז"ל18 שישראל הם מאמינים בני מאמינים. דזהו תואר אמיתי ע"פ תורת אמת של כאו"א מישראל. ולאחרי שהגיע לחינוך וכו' ובא לכלל דיעה, הנה מה שתחלה הי' אצלו בבחי' אמונה ומקיף, נמשך בבחי' פנימיות והתיישבות, ועד שזה נעשה כל מציאותו. ומ"מ גם אז יש לו בחי' אמונה, כי לאחרי וע"י המשכת המקיף (מה שמקודם הי' בבחי' מקיף) בפנימיות, נמשך בחי' מקיף עליון יותר19, ומקיף זה הוא בבחי' אמונה. ועד"ז הוא במשך כל ימי חייו, דכל מה שמתעלה יותר בעבודתו ובהשגתו, הנה מה שבתחלה הי' אצלו בבחי' אמונה, נמשך בהבנה והשגה, והאמונה שלו היא בבחי' נעלית יותר [ובדוגמת כללות בנ"י, שבתחלה היו בכלל אוה"ע, שהאמונה שלהם היא רק בבחי' כח הפועל בנפעל, ואח"כ נתעלו כו' להיות אמונתם בבחי' סוכ"ע, וכמבואר בסידור שער חג המצות בתחלתו]. ועד שארז"ל20 יאמין לכל דבר זה משה רבינו, הגם שמשה הי' תכלית שלימות החכמה, הרי גם לאחרי שלימות ההשגה יש ענינים שהם בבחי' אמונה למעלה מהשגה. ואדרבה, כל מה שמשיג יותר הנה ההשגה גופא מחייבת יותר שיש ענינים שהם למעלה מהשכל, ועד כהמאמר21 תכלית הידיעה שלא נדעך.ג) ועד"ז הוא בעבודת האדם בכל יום ויום, יצא אדם לפעלו ולעבודתו עדי ערב22, שהעבודה בתחלת היום היא בבחי' אמונה, מודה אני כו' רבה אמונתך, וגם בהתחלת התפלה אומרים הודו לה', הודאה בלבד. ואח"כ היא העבודה דהתבוננות והשגה בפסוד"ז, ובפרט בברכות ק"ש וק"ש. ולאחרי זה הוא הביטול דשמו"ע, שהוא ביטול בתכלית, כמו הביטול דאמונה (אלא שאמונה זו היא האמונה שלאחרי ההשגה). ובכח כ"ז יצא גו' ולעבודתו עדי ערב, שעושה עבודתו במשך כל היום עדי ערב כפירוש הפשוט דעדי ערב, וגם הפירוש בעדי ערב מלשון ערבות ומתיקות23, דע"י שעוסק (במשך כל היום) בעניני העוה"ז הגשמי שאין תחתון למטה ממנו24, שמצד עצמם הם בבחי' ערב וחושך, ומהפכם לקדושה, הנה עי"ז נעשה אמיתית הערבות ומתיקות, כי כאשר מהפכים דבר מר למתוק היא מתיקות גדולה יותר מכמו שהוא בדבר מתוק מתחלתו25. ועי"ז יצא אדם לפעלו ולעבודתו עדי ערב (גם כפשוטו), שפעולתו ועבודתו במשך כל היום עדי ערב היא בשלימות, כי יש לו סייעתא דשמיא, וסיוע בשלימות, בכל פרטי עבודתו.ד) וזהו בסוכות תשבו, דבתחלה צ"ל ענין הסוכה, בחי' מקיף. וזה עצמו (עשיית המקיף דסוכה), גם לפני קיום מצות בסוכות תשבו (ובפרט קודם שנמשך בהתיישבות), הוא ענין נעלה ביותר [כדמוכח גם ממ"ש26 חג הסוכות תעשה לך, שיש מצוה גם בעשיית הסוכה27]. ובפרט לפי המבואר בדרושי בעל ההילולא28 שסכך הסוכה [שהוא עיקר הסוכה, והסוכה נקראת ע"ש הסכך29] נעשה מענן הקטורת דיום הכפורים, וידוע30 גם דסכך בגימטריא מאה כנגד מאה קולות דשופר שנהגו31 ישראל (דמנהג ישראל תורה היא32) לתקוע בראש השנה. וגם פרטי הקולות מרומזים בהאותיות דסכך, ס' קולות דתקיעה, כ' קולות דשברים וכ' דתרועה29. והיינו שההמשכה בראש השנה (מה שממשיכים ע"י המאה קולות) היא באופן דבכסא (בהעלם), ואח"כ באה לידי גילוי (ליום חגינו) בחג הסוכות33 בסכך הסוכה. דכל זה הוא מעלת המקיף דסוכה כמו שהוא מצ"ע. ואח"כ צ"ל בסוכות תשבו, להמשיך המקיף דסוכה בהתיישבות ובפנימיות, והמשכה זו צ"ל שבעת ימים שכוללים כל ימי ההיקף, ועי"ז נמשך אח"כ בשמע"צ (שהמקיף נכנס בפנימיות ועצרת, ונמשך) מקיף עליון יותר, בחי' יום השמיני ששומר את ההיקף34, שעכ"ז נאמר35 ביום השמיני עצרת תהי' לכם, יהיו לך לבדך ואין לזרים אתך36.ה) וזהו גם השייכות דנטילת ד' מינים לסוכה, וכנ"ל שמצות נטילת ד' מינים בסוכה היא מצוה מן המובחר, כי המשכת המקיף דסוכה בבחי' פנימיות והתיישבות נעשה בעיקר ע"י נטילת ד' מינים. ויובן זה ע"פ המבואר בסידור37 ובדרושי בעל ההילולא38 שד' מינים אלו רומזים על ענין האחדות. דבלולב כתיב כפות תמרים, ודרשו רז"ל39 שצ"ל כפות, שכל העלים (עם היות שבעצם הם נפרדים זה מזה) צריכים להיות דבוקים ואחוזים זה בזה כאילו הם אחד, וגם כל עלה כפול מב', היינו דב' העלים שבו מתחברים ומתאחדים לעלה אחד. וכן הוא בההדסים שנק' ענף עץ עבות, עבות דוקא, תלתא בחד קינא40. וכן הוא בערבי נחל שגדלים באחוה41. ומכ"ש באתרוג שדר באילנו משנה לשנה42, דלא רק שסובל את כל שינויי האוירים דד' תקופות השנה (קיץ וחורף קור וחום), אלא שהוא גם גדל מכל ד' אוירים אלו43. ויתירה מזו שגידולו בשלימות (של האתרוג) הוא במשך ג' שנים, היינו דענין הנ"ל (מה שהוא סובל את כל שינויי האוירים וגם גדל מהם) מתחדש בו ג' פעמים42, דבג' פעמים הוי חזקה44. ועפ"ז יובן מה שהמשכת המקיף (דסוכה) בפנימיות נעשה בעיקר ע"י נטילת ד' מינים, כי ענין האחדות שבד' המינים מורה על בחי' הדעת45 (שלכן נמשך על ידם בחי' הדעת, כנ"ל מכתבי האריז"ל). וע"ד כמו שהוא באדם, דמי שיש לו מוחין דגדלות ודעתו רחבה יכול לסבול גם היפוכו46. ובפרט שהאחדות שבד' מינים, ובפרט באתרוג, הוא לא רק שהוא סובל הפכים, אלא שההפכים נעשים למציאות אחת, שזה מורה על ריבוי הדעת. ולכן המשכת המקיף דסוכה בפנימיות נעשה בעיקר ע"י נטילת ד' מינים, כי דעת הוא ענין הפנימיות, כמבואר בתניא בסיום וחותם פרק שלישי47 בענין המעלה שבדעת על חכמה ובינה שדעת הוא מלשון התקשרות כו'.ו) וזהו גם השייכות של ענין האחדות דכל ישראל לענין הסוכה (כל ישראל ראוים לישב בסוכה אחת), כי המקיף דסוכה הוא סובב ומקיף את כל ישראל כאחד, בדוגמת ענני הכבוד (בסוכות הושבתי גו'48) שהקיפו את כל ישראל כולם כאיש אחד. וזהו גם בסוכות תשבו, תשבו כעין תדורו49, דכמו שהסוכה מקיף את כל ישראל כאחד, מראשיכם שבטיכם עד חוטב עציך ושואב מימיך, עד"ז הוא בכאו"א מישראל בפרט, שכל עניניו צריכים להיות בהמקיף דסוכה. ומדייק בסוכות תשבו שכולל (לא רק הפירוש תשבו כעין תדורו אלא) גם הפירוש דהתיישבות, שצריך להמשיך בחי' המקיף דסוכה בבחי' ההתיישבות. ומוסיף למען ידעו גו', שצריך להמשיך זה גם בהשגה, ובהשגה גופא במוח הדעת שבו הוא עיקר ההתיישבות והפנימיות. ומדייק למען ידעו דורותיכם גו', שגם הדורות הבאים (לאחרי הדור שיצאו ממצרים) יקיימו מצות סוכה לא רק במעשה בפועל, אלא שקיום מצוה זו זאָל זיי דורכנעמען בפנימיות, עד שגם יורגש במוח הדעת. ומוסיף שבעת ימים, שהמשכה זו צריכה להיות בכל ז' ימי ההיקף, היינו בכל הבחי' דהשתלשלות עד לבחי' המלכות, וכנ"ל שע"י נטילת הד' מינים נמשך הדעת (גם) בנוק', ועד"ז הוא באדם שבחי' המקיף דסוכה דאַרף דורכנעמען את כל הכוחות שלו עד לכח המעשה שלו (שהרי קיום מצות סוכה צריכה להיות ועיקרה בעשי' בפועל), ומזה באים אח"כ לביום השמיני עצרת בחי' שמיני שלמעלה מההיקף דהשתלשלות, וגם בחינה זו נמשכת ע"י הדעת, כי הדעת מחליף מקום הכתר, בחי' אנת50 הוא חד ולא בחושבן, כמבואר בהמשך וככה51.ז) וממשיך בכתוב כל האזרח בישראל ישבו בסוכות, שבזה הוא מבאר הטעם והכח על העבודה בסוכות תשבו כו'52. והענין הוא, אזרח לשון עתיד קאי על בחי' עצם הנשמה שתזרח ותאיר לע"ל53. בחי' איתן שבנשמה כמ"ש54 משכיל לאיתן האזרחי, איתן מלשון תוקף ומלשון יושן, והוא התוקף דנשמה הבא מבחי' שם ע"ב שאינו מחודש (יושן), דלהיות ששם ע"ב הוא למעלה מתוהו שבו הי' השבירה, לכן נמשך מזה התוקף בכאו"א מישראל בעבודה הנ"ל55. והגם שגילוי בחי' זו יהי' בעיקר לע"ל, מ"מ (ומכיון שבחי' זו היא למעלה מהזמן, לכן) היא פועלת פעולתה גם עכשיו, ובפרט בסוכות. וזהו בסוכות תשבו גו' כל האזרח בישראל ישבו בסוכות, שע"י בחי' האזרח בישראל שתהי' לעתיד, יש כח גם עכשיו שיהי' בסוכות תשבו56, וגם ולקחתם לכם גו' פרי עץ הדר כפות תמרים וענף עץ עבות וערבי נחל, כולל גם הפירוש57 פרי עץ הדר זה הקב"ה כו' כפות תמרים זה הקב"ה כו' וענף עץ עבות זה הקב"ה כו' וערבי נחל זה הקב"ה, כל הדרגות כביכול באלקות, ובאופן דולקחתם לכם שלוקחים את הקב"ה בבחי' פנימיות, מכיון שישראל (ע"י אורייתא) וקוב"ה כולא חד58.כן תהי' לנו בההכנה למצות סוכה ובקיום מצות סוכה ומצות ד' מינים בשנה זו, ובקרוב ממש בשנה זו נזכה להגילוי בפועל דכל האזרח בישראל ישבו בסוכות, בביאת משיח צדקנו, יבוא ויגאלנו ויוליכנו קוממיות59 לארצנו, במהרה בימינו ממש.

=== FOOTNOTES ===

* ) יצא לאור בשעתו, "ערחה"ס, ה'תש"מ".1) אמור כג, מב-מג.2) ב"ח או"ח ר"ס תרכה.3) או"ח שם.4) ראה המשך וככה תרל"ז פפ"ד. ד"ה בסוכות תשבו תש"ד ותש"ה. ועוד.5) המשך תרס"ו ע' כה. שסד. ד"ה בסוכות תשבו תש"ד. תש"ה. תש"י. ועוד.6) ד"ה הנ"ל תש"י.7) ד"ה בסוכות שבהערה 5. ועוד.8) סוכה כז, ב. וראה לקו"ש חי"ט ע' 348 ואילך.9) ר"פ נצבים. וראה לקו"ת שם.10) פרק לב. וראה גם סהמ"צ להצ"צ מצות אהבת ישראל. קונטרס אהבת ישראל.11) שבת לא, א.12) ראה סהמ"צ שם כט, ב.13) אמור שם, מ.14) סידור שער הלולב רסה, סע"א. המשך תרס"ו ע' לב. ובכ"מ.15) סידור אדה"ז לפני הלל.16) מ"ח מס' ימי מצוה וסוכה פ"ה מ"ג – הובא ונתבאר בסידור רסג, סע"ג ואילך. המשך וככה הנ"ל פפ"ד ואילך. המשך תרס"ו שם. ועוד.17) חגיגה ו, ריש ע"ב. ועוד.18) שבת צז, א.19) לקו"ת ואתחנן ז, ג.20) ראה שמו"ר רפ"ג.21) ראה בחינות עולם ח"ח פ"ב. עיקרים מ"ב ספ"ל. של"ה קצא, ב.22) תהלים קד, כג.23) סה"מ אידיש ס"ע 203.24) תניא פל"ו בתחלתו.25) להעיר מתניא פכ"ז (לד, ב).26) ראה טז, יג.27) ורק שאי"ז גמר המצוה (שו"ע אדה"ז או"ח ר"ס תרמא).28) וככה הנ"ל פפ"ד. וראה גם עט"ר שער יוהכ"פ לו, סע"א ואילך. אוה"ת סוכות ע' א'תשכב ואילך. ד"ה והוא כחתן תרנ"ז פי"א ואילך. ועוד.29) פרש"י ד"ה כשרין (סוכה יב, א. וראה פרש"י שם ב, א ד"ה ושחמתה). שו"ע אדה"ז או"ח סתרל"ח ס"א.30) תורת לוי"צ ע' שג.31) שו"ע אדה"ז שם סתקצ"ו ס"א.32) ראה תוד"ה נפסל – מנחות כ, ב.33) ראה סידור רלה, ב. ובכ"מ. וראה גם לקו"ת ר"ה נד, ריש ע"ד.34) שו"ת הרשב"א ח"א ס"ט.35) פינחס כט, לה.36) לשון הכתוב – משלי ה, יז. ובד"ה ביום השמע"צ תש"י בסופו הובא זה (ע"פ שמו"ר פט"ו, כג) לענין ביום השמיני עצרת תהי' לכם.37) רסא, ג.38) וככה הנ"ל פפ"ז.39) סוכה לב, א.40) שם, ב.41) ראה שבת כ, א ובפרש"י שם.42) סוכה לה, א.43) וככה הנ"ל פצ"ד.44) ב"מ קו, ב.45) ראה גם סידור (רסה, א. וככה הנ"ל פצ"ג), השייכות דענין האחדות (שבד' המינים) להמשכת הדעת.46) ראה וככה הנ"ל פצ"ד.47) והרי דעת היא ספירה השלישית.48) ראה סוכה יא, ב (לפי דיעה אחת) שענני כבוד היו. וכ"ה בפרש"י עה"פ. וכ"ה להלכה (שו"ע אדה"ז שם ר"ס תרכה).49) סוכה כח, ב.50) הקדמת תקו"ז – פתח אליהו.51) פצ"ג.52) ד"ה בסוכות תשבו תש"ג בסופו.53) ראה לקו"ת ראה יח, א. שמע"צ פח, ג.54) תהלים פט, א. וראה לקו"ת ראה שם. יהל אור לתהלים שם. מקומות שבהערה הבאה.55) ראה בארוכה ד"ה לעולם יהא אדם תש"ג בתחלתו. קונטרס לימוד החסידות פ"ג. וש"נ.56) כ"מ גם בד"ה בסוכות הנ"ל שם.57) ויק"ר פ"ל, ט.58) ראה זח"ג עג, א.59) דשייך לבחי' אזרח הנ"ל, כמובן בדרושים עה"פ.

=== GLOSSARY ===

אב אחד לכולנה (Av Echad L'chulan): One father for all; אדמו"ר (Admor): Adoneinu Moreinu v'Rabbeinu - Our master, teacher and rabbi; אדמו"ר הזקן (Admor Hazaken): The Alter Rebbe; אדרבה (Adrabah): On the contrary; אומות העולם (Umot Ha'olam): Nations of the world; אור (Or): Light; אח"כ (Achar Kach): Afterwards; אחדות (Achdut): Unity; אידך פירושה הוא (Idach Pirushah Hu): The rest is commentary; אין תחתון למטה ממנו (Ein Tachton L'matah Mimenu): There is nothing lower than it; אמונה (Emunah): Faith; אמונה שלאחרי ההשגה (Emunah Shel'acharei Hahasagah): Faith after comprehension; אמיתית הערבות (Amitit Ha'aravut): True sweetness; אתם נצבים היום כולכם (Atem Nitzavim Hayom Kulchem): You are standing today all of you; ב' הענינים (Shnei Ha'inyanim): Two matters; בא לכלל דיעה (Ba Lichlal De'ah): Came to knowledge; בדוגמת (B'dugmat): In the manner of; בהוציאי אותם (B'hotzi'i Otam): When I brought them out; בהתיישבות (B'hityashvut): In settlement; בחינה (Bechinat): Aspect/level; בחינה נעלית יותר (Bechinat Na'alit Yoter): More elevated aspect; בחינת אמונה (Bechinat Emunah): Aspect of faith; בחינת הדעת (Bechinat Hada'at): Aspect of knowledge; ביום הראשון (Bayom Harishon): On the first day; ביטול (Bitul): Nullification; ביטול בתכלית (Bitul B'tachlit): Ultimate nullification; בכח כל זה (B'cho'ach Kol Zeh): With the power of all this; בכלל (Bichlal): In general; בני ישראל (Bnei Yisrael): Children of Israel; בס"ד (Besiyata Dishmaya): With Divine assistance; בסוכות הושבתי (Basukkot Hoshavti): In sukkot I caused to dwell; בסוכות תשבו (Basukkot Teshvu): In sukkot you shall dwell; בעיקרו (B'ikaro): Essentially; ברכות קריאת שמע (Birchot Kriat Shema): Blessings of Shema; בשלימות (Bishleimut): In perfection; בתחלה (Bitchilah): Initially; בתחלתו (Bitchilato): At its beginning; ד' מינים (Arba Minim): Four species; דבר מר למתוק (Davar Mar L'matok): Something bitter to sweet; דבר מתוק מתחלתו (Davar Matok Mitchilato): Something sweet from the beginning; דיוקי רבותינו נשיאינו (Diyukei Rabboteinu Nesi'einu): Precise interpretations of our Rebbes and leaders; דרושי בעל ההילולא (Drushei Ba'al Hahilula): Discourses of the one whose hilula it is; ה'תש"מ (Hey Tav Shin Mem): The year 5740; הבנה (Havanah): Understanding; הגיע לחינוך (Higi'a L'chinuch): Reached education; הגשמי (Hagashmi): Physical; ההשגה גופא (Hahasagah Gufa): Comprehension itself; הודאה בלבד (Hoda'ah Bilvad): Thanksgiving alone; הודו לה' (Hodu Lashem): Give thanks to God; הילולא (Hilula): Anniversary of passing; המאמר (Hama'amar): The saying; המשכת המקיף (Hamshachat Hamakif): Drawing down the encompassing; העומדת בחזה (Ha'omedet B'chazeh): Standing in the chest; הפירוש (Hapeirush): The interpretation; השגה (Hasagah): Comprehension; השגתו (Hasagato): His comprehension; התבוננות (Hitbonenut): Contemplation; התחלת התפלה (Techilat Hatefilah): Beginning of prayer; התיישבות (Hityashvut): Settlement/dwelling; ובפרט (U'vifrat): Especially; ולעבודתו עדי ערב (V'la'avodato Adei Arev): And to his labor until evening; ולקחתם לכם (U'lkachtem Lachem): And you shall take for yourselves; זעיר אנפין (Zeir Anpin): Small face/Zeir Anpin; חג הסוכות (Chag Hasukkot): Festival of Sukkot; חג הסוכות תעשה לך (Chag Hasukkot Ta'aseh Lach): You shall make the festival of Sukkot; חיי האדם (Chayei Ha'adam): Life of man; חלק בקיום המצוה (Chelek B'kiyum Hamitzvah): Part of fulfilling the commandment; י"ג תשרי (Yud-Gimel Tishrei): 13th of Tishrei; יאמין לכל דבר (Ya'amin L'chol Davar): Will believe everything; יגעו בחזה (Yig'u B'chazeh): Touch the chest; ידוע (Yadu'a): Known; ידיעה (Yedi'ah): Knowledge; יום הכפורים (Yom Hakippurim): Day of Atonement; יום ויום (Yom V'yom): Day by day; ימי חייו (Yemei Chayav): Days of his life; יצא אדם לפעלו (Yatza Adam L'fo'alo): Man goes out to his work; ישבו בסוכות (Yeshvu Basukkot): Shall dwell in sukkot; כ"ק (Kevod Kedushat): His honor and holiness; כוונת המצוה (Kavanat Hamitzvah): Intention of the commandment; כוונת הנענועים (Kavanat Hana'anu'im): Intention of the waving; כח הפועל בנפעל (Ko'ach Hapo'el Banif'al): Power of the actor in the acted upon; כל אחד ואחד (Kol Echad V'echad): Each and every one; כל האזרח בישראל (Kol Ha'ezrach B'Yisrael): Every citizen in Israel; כל התורה כולה (Kol Hatorah Kulah): The entire Torah; כל ישראל ראוים (Kol Yisrael Re'uyim): All Israel are worthy; כל מציאותו (Kol Metziyuto): His entire existence; כללות בני ישראל (Klalut Bnei Yisrael): General aspect of Children of Israel; כללות ופרטות (Klalut U'fratut): General and particular; כמו הביטול (K'mo Habitul): Like the nullification; כפות תמרים (Kapot Tmarim): Palm fronds; כפירוש הפשוט (Kif'rush Hapashut): According to the simple interpretation; כתבי האריז"ל (Kitvei Ha'Arizal): Writings of the Arizal; לאויר העולם (L'avir Ha'olam): Into the air of the world; לאחרי שלימות ההשגה (L'acharei Shleimut Hahasagah): After perfection of comprehension; להמשיך דעת (L'hamshich Da'at): To draw down knowledge; לולב (Lulav): Palm branch; למעלה מהשגה (L'ma'alah Mehasagah): Above comprehension; למעלה מהשכל (L'ma'alah Mehaseichel): Above intellect; למען ידעו דורותיכם (L'ma'an Yeid'u Doroteichem): So that your generations shall know; מ"מ (Mah Mah): Nevertheless; מאמינים בני מאמינים (Ma'aminim Bnei Ma'aminim): Believers children of believers; מארז"ל (Me'amru Rabboteinu Zichronam Livrachah): As our sages of blessed memory said; מארץ מצרים (Me'eretz Mitzrayim): From the land of Egypt; מהפכים (Mehafchim): Transform; מהפכם לקדושה (Mehafcham Likdushah): Transforms them to holiness; מהר"ש (Maharash): Rabbi Shmuel (the fourth Lubavitcher Rebbe); מודגש (Mudgash): Emphasized; מודה אני (Modeh Ani): I thank; מוסיף (Mosif): Adds; מחייבת (Mechayevet): Obligates; מיד שיצא (Miyad Sheyatza): Immediately upon emerging; מלשון ערבות (Milshon Aravut): From the language of guarantee; מעין ענין (Me'ein Inyan): Similar matter; מצד עצמם (Mitzad Atzman): From their own perspective; מצוה מן המובחר (Mitzvah Min Hamuvchar): Preferred way of performing the commandment; מצות אהבת ישראל (Mitzvat Ahavat Yisrael): Commandment of love of Israel; מצות סוכה (Mitzvat Sukkah): Commandment of sukkah; מקיף (Makif): Encompassing; מקיף עליון יותר (Makif Elyon Yoter): Higher encompassing; משה רבינו (Moshe Rabbeinu): Moses our teacher; משיג (Masig): Comprehends; משך כל השנה (Meshech Kol Hashanah): Throughout the entire year; מתאימות (Mit'amot): Corresponding; מתיקות (Metikut): Sweetness; מתיקות גדולה יותר (Metikut Gedolah Yoter): Greater sweetness; מתעלה (Mit'aleh): Elevates; נאמרה (Ne'emrah): Was said; נוקבא דזעיר אנפין (Nukva D'zeir Anpin): Female aspect of Zeir Anpin; נטילת ד' מינים (Netilat Arba Minim): Taking the four species; נמשך (Nimshach): Drawn down; נעשה (Na'aseh): Becomes; נקראת על שם הסכך (Nikret Al Shem Has'chach): Called by the name of the covering; נתעלו (Nit'alu): Were elevated; סוכה אחת (Sukkah Achat): One sukkah; סוכות עליונות (Sukkot Elyonot): Supernal sukkot; סידור (Siddur): Prayer book; סיוע בשלימות (Siyu'a Bishleimut): Perfect assistance; סייעתא דשמיא (Siyata Dishmaya): Divine assistance; סכך ב; סכך הסוכה (S'chach Hasukkah): Covering of the sukkah; סתם (Stam): Plain/unspecified; עבודת ה' (Avodat Hashem): Service of God; עבודת האדם (Avodat Ha'adam): Service of man; עבודתו (Avodato): His service; עד כזה (Ad Kazeh): Similarly; עוסק (Oseik): Engages; עיקר הסוכה (Ikar Hasukkah): Main part of the sukkah; על ידי (Al Yedei): Through; ענין (Inyan): Matter/concept; ענין נעלה ביותר (Inyan Na'aleh Beyoter): Most elevated matter; עניני העולם הזה (Inyenei Ha'olam Hazeh): Matters of this world; ענן הקטורת (Anan Haketoret): Cloud of incense; ענף עץ עבות (Anaf Etz Avot): Branch of a thick tree; ערב וחושך (Erev V'choshech): Evening and darkness; ערבי נחל (Arvei Nachal): Willows of the brook; עשיית המקיף (Asiyat Hamakif): Making the encompassing; עשיית הסוכה (Asiyat Hasukkah): Making the sukkah; פירוש ופרט (Perush U'frat): Explanation and detail; פנימי (Penimi): Internal; פנימיות (Pnimiyut): Internality; פסוקי דזמרה (Pesukei D'zimrah): Verses of praise; פעולתו ועבודתו (Pe'ulato V'avodato): His action and service; פרטי עבודתו (Pratei Avodato): Details of his service; פרי עץ הדר (Pri Etz Hadar): Fruit of a beautiful tree; ציווי (Tzivui): Command; צריך להבין (Tzarich L'havin): Need to understand; קודם שנמשך (Kodem Shenimshach): Before it is drawn down; קריאת שמע (Kriat Shema): Recitation of Shema; רבה אמונתך (Rabbah Emunatach): Great is Your faithfulness; שבעת ימים (Shivat Yamim): Seven days; שולחן (Shulchan): Table/Code; שייכות (Shayachut): Connection; שלא נדעך (Shelo Neda'ach): That we do not know You; שמונה עשרה (Shmoneh Esreh): Eighteen benedictions; שער חג המצות (Sha'ar Chag Hamatzot): Gate of the Festival of Matzot; תואר אמיתי (To'ar Amiti): True description; תורת אמת (Torat Emet): Torah of truth; תחלה (Techilah): First; תחלת היום (Techilat Hayom): Beginning of the day; תחלת העבודה (Techilat Ha'avodah): Beginning of service; תכלית הידיעה (Tachlit Hayedi'ah): Ultimate knowledge; תכלית שלימות החכמה (Tachlit Shleimut Hachochmah): Ultimate perfection of wisdom; תניא (Tanya): Tanya;