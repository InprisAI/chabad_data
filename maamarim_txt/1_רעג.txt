בס"ד. מוצאי ש"פ נח – בחדרו – ה'תשל"ח מים רבים לא יוכלו לכבות את האהבה ונהרות לא ישטפוה גו'1, ואיתא בדרושי רבותינו נשיאינו2, שמים רבים הם כל טרדות הפרנסה והמחשבות שבעניני עולם הזה, ועכ"ז לא יוכלו לכבות את האהבה המסותרת שיש בכל נפש מישראל, ונהרות לא ישטפוה, שגם כאשר מחשבות הנ"ל הם מטרידות ביותר, עד שהן משוטטות במרוצה בתמידות בלי הפסק כלל, כמו הנהרות3 שנובעים תמיד בלי הפסק וניידי ואזלי בשטף גדול4, מ"מ לא ישטפוה להאהבה (ולא יוכלו לכבותה5).ב) וביאור דיוק הלשון "טרדות הפרנסה", הנה כתיב6 יגיע כפיך כי תאכל גו', וידוע הדיוק בזה7, יגיע כפיך דוקא אבל לא יגיעת המוח והלב. והיינו דהגם אשר (מצד זה שהשפע בעוה"ז נמשכת דרך לבוש הטבע8) צריך להיות עשי' שבזה תתלבש השפע שלמעלה, וכמ"ש9 וברכך הוי' אלקיך בכל אשר תעשה (דוקא), ועד שלפעמים (מצד גודל ההעלם וההסתר10) צריכים גם ליגיעה, מ"מ אין צריך להעסיק בעשי' זו כ"א רק את כחות החיצונים שלו, יגיע כפיך [כפים ושארי אברים החיצונים11], אבל לא את כחות הפנימיים והנעלים (שבמוח ולב), כי כחות אלו צריכים להיות מוקדשים לשמש את קונו, שזהו תכלית בריאתו12. והגם שמכיון שהשפע מתעלם ומסתתר בלבושי הטבע צריך להשתמש גם בשכלו לצורך העסק, הוא רק מה שמוכרח להעשי', אבל לא באופן דיגיעה בהתחכמות ותחבולות. ובפרט שברכת הוי' היא תעשיר13, והעסק אינו אלא לבוש לברכת הוי' (ולא שהעסק הוא מקור פרנסתו ח"ו), הרי מובן14, שבדוגמת הלבושים בפשטות "המרבה בלבושים לא העדיף מאומה, ואדרבה15 מקלקל יותר"16. וזהו דיוק הלשון "טרדות הפרנסה", דהגם שהוא במצב נמוך שיש לו טרדות הפרנסה [שזה מראה אשר אינו מתבונן כדבעי אליבי' דנפשי' שברכת הוי' היא תעשיר17], מ"מ, הנה גם הטרדות לא יוכלו לכבות ח"ו את האהבה המסותרת שבכ"א מישראל.ג) והנה החידוש בזה שמים רבים לא יוכלו לכבות את האהבה, דידוע דשרש המים רבים [שהוא טרדות הפרנסה] הוא בבחי' התהו שקדם לתיקון18. דזהו שנקראים מים רבים להיותם "רבים" (גם) מצד שרשם ומקורם19. וזהו הרבותא20 בזה שמים רבים לא יוכלו לכבות את האהבה ונהרות לא ישטפוה, דהגם ששרש המים רבים והנהרות21 הוא בבחי' התהו שקדם לתיקון (שרש נפש האלקית), מ"מ לא יוכלו לכבות ח"ו את האהבה שבנפש האלקית22. והטעם לזה הוא (כמ"ש לפנ"ז23) רשפי' רשפי אש שלהבת י-ה24, ששרש הנשמה והאהבה מסותרת שבה הוא בעצמות אוא"ס שלמעלה גם מבחי' תהו. ששרש האהבה שבנפש האלקית הוא בבחי' שלהבת י-ה כמו שהיא קשורה וגנוזה בגחלת (רשפי אש25), ולמעלה יותר26 – כמו שהוא בבחי' צור27 (שלמעלה מהוי'28), ששם הוא שרש הנשמה, כמבואר בלקו"ת29 בפירוש הכתוב30 והרוח תשוב אל האלקים אשר נתנה, שבחי' האלקים (אשר נתנה) הוא בחי' צור הנ"ל.ד) והנה לא זו בלבד שאין ביכולת המים רבים הנ"ל לכבות ח"ו את האהבה של הנשמה, אלא יתירה מזו, שעל ידם נעשה יתרון בהאהבה. והוא שע"י ירידת הנשמה למטה בעוה"ז והתלבשותה במים רבים הנ"ל היא מגיעה למדריגה נעלית יותר ממדריגתה קודם ירידתה למטה31. [וזהו תכלית הכוונה של מים רבים הנ"ל. ולכן סו"ס אין ביכולתם לכבות את האהבה, לפי32 שתכלית עומק כוונתם של המים רבים גופא הוא אדרבא בכדי לפעול יתרון בהאהבה33]. ובעבודה העילוי שנעשה בהנשמה ע"י ירידתה למטה והתלבשותה במים רבים הנ"ל הוא שבאה לענין התשובה34. וכידוע35, שהנשמות קודם ירידתן לגוף הם בבחי' צדיקים גמורים, והיתרון שנעשה בהם ע"י ירידתן בגוף הוא שנעשים בבחי' בעלי תשובה, אשר במקום שבעלי תשובה עומדין צדיקים גמורים אינם עומדין36, ויתירה מזו, שאין יכולין לעמוד בו37, שאין זה (אפילו) ביכולת38 שלהם. וזהו הטעם שירדה הנשמה למטה, כי ענין התשובה [הגם שאינה על עבירות דוקא, כ"א השבת הנפש למקורה ושרשה39] שייך דוקא כאשר אינו נמצא במקומו האמיתי (מקורו ושרשו), שאז שייך שישוב לשרשו ומקורו, בחי' והרוח תשוב אל האלקים אשר נתנה40. ומכיון שמעלת הבע"ת היא נעלית יותר ממעלת הצדיקים [ועד שהחילוק שביניהם הוא שלא בערך, שלכן מקום שבעלי תשובה עומדין אין צדיקים גמורים יכולין לעמוד בו, כנ"ל], לכן, ע"י ענין התשובה שמתחדש בהנשמה בירידתה למטה ה"ה מתעלית יותר גם מכפי שהיתה בשרשה, בבחי' האלקים אשר נתנה41.ה) והגם ששרש הנשמות הוא בעצמותו ית' שלמעלה מכל הגילויים, וכדמוכח (גם) ממה שארז"ל42 במי נמלך בנשמותיהן של צדיקים, שענין ההמלכה הוא גם על גילויים הכי נעלים (מכיון שהם ברצון ולא בהכרח ח"ו), הרי מובן שהנשמות שבהן נמלך הן למעלה מכל הגילויים43, מ"מ שייך לומר שע"י התשובה (בירידתן למטה) נעשית בהן עלי' גם לגבי הדרגא שהי' בשרשן. ויובן זה ע"פ מ"ש הרב המגיד44 בפירוש מרז"ל45 ישראל עלו במחשבה, שהוא כמשל אדם שיש לו בן, דגם כשהבן עבר מכנגד פניו והלך מאתו, עכ"ז נחקקה הצורה של הבן במחשבה של האב. אלא שבבני אדם שייך זה דוקא במי שיש לו בן כו'. אבל אצל השי"ת שייך זה לומר אף קודם שנבראו ישראל הי' נחקק צורתם במחשבה, כמ"ש רז"ל44 ישראל עלו במחשבה, כי אצלו ית' העבר והעתיד אחד. ומובן מזה, דזה מה שהנשמות מושרשות בעצמותו ית' ובהם נמלך כו' – הו"ע הנשמות כמו שהן בבחי' נברא (וכמו שהן יורדות למטה), ורק ש(גם) צורה זו היא חקוקה במחשבתו ית', לפי שאצלו ית' העבר והעתיד אחד. וכידוע46 בפירוש במי נמלך כו', שזהו מה שעלה לפניו ית' התענוג שיתענג כבי' בעבודת הנשמות למטה. ועפ"ז יובן ענין העלי' שנעשה בהנשמות ע"י ירידתן למטה, הגם שגם לפני ירידתן הן מושרשות בעצמותו ית', כי זה מה שהן מושרשות בעצמותו ית' (ובהם נמלך כו') הוא מצד ידיעתו ית' שתהי' אח"כ ירידתן למטה כו' וישלימו הכוונה47. והגם שגם בתחלה יודעים בודאות גמורה שישלימו הכוונה, הרי זהו בכח, ותכלית העילוי (והכוונה) הוא48 הפועל. [וזהו גם דיוק הלשון במי נמלך בנשמותיהן של צדיקים, שבהיותן בבחינת ההמלכה [שאז העילוי שלהן הוא בכח, שיודעים שישלימו הכוונה] הן בבחינת צדיקים, ולאחרי ירידתן למטה [שאז הם משלימים את הכוונה בפועל] נעשים בבחי' בעלי תשובה].ו) ויש לקשר זה עם ענין ד"ויעקב הלך לדרכו" (שבמוצאי שבת פרשת נח49), דהגם שלאחרי חודש תשרי הוא הולך לדרכו (גם) בעניני הרשות ובעובדין דחול, ועד לבחינת מים רבים הנ"ל, מ"מ עי"ז גופא הוא מתעלה יותר, שנעשה בבחינת מהלך50, וכלשון הכתוב51 ויעקב הלך לדרכו. וידיעה זו [שהירידה (לדרכו בעניני הרשות וכו') היא צורך עלי'] פועלת שההליכה תהי' בשמחה ובטוב לבב [וע"ד מ"ש52 גבי יעקב וישא יעקב רגליו גו' משנתבשר בשורה טובה כו']. וזה פועל שעבודתו תהי' בתכלית השלימות ולמעלה ממדידה והגבלה (בחי' בכל מאדך53), כי שמחה פורץ54 כל הגדרים. וע"י שעובד עבודתו [בכל הג' קוין (ג' בני נח55) דתורה עבודה וגמ"ח] בתכלית השלימות ובשמחה ובטוב לבב, נמשך לו גם ברכת הוי' בכל המצטרך לו [בג' הענינים דבני חיי ומזוני56] בתכלית השלימות ובשמחה ובטוב לבב, הן ברוחניות והן בגשמיות, וברוחניות ובגשמיות גם יחד.

=== FOOTNOTES ===

* ) יצא לאור בקונטרס מוצאי ש"פ נח – ה'תשל"ח, "ז' מ"ח ה'תשל"ח".1) שה"ש ח, ז.2) תו"א ר"פ נח. תו"ח נח נח, ד ואילך. מים רבים תרל"ו (בתחלתו. פע"ה).3) משא"כ "מים", מי הים "הם מכונסים ועומדים" (תו"א ותו"ח שבהערה הבאה).4) תו"ח שם סב, ב. וראה גם תו"א ט, ב (ד"ה אם יתן). יו"ד, א (ד"ה וזהו הפי').5) כ"ה בתו"א שם, ש"לא יוכלו לכבות גו'" קאי גם על "נהרות".6) תהלים קכח, ב.7) לקו"ת שלח מב, ד. חוקת סו, ג. ובכ"מ.8) דרמ"צ קז, א (וראה גם שם ח, א). קונטרס ומעין מכ"ה פ"א.9) ראה טו, יח. ובספרי שם: יכול יהא יושב ובטל* ת"ל בכל אשר תעשה.*) כן הובא בקונטרס ומעין שם ובכ"מ. ובספרי שלפנינו: יכול בטל. וביל"ש (עה"פ): יכול כשעומד ובטל כו'.10) להעיר, ש"בזעת אפיך תאכל לחם" (בראשית ג, יט) נתחדש לאחרי חטא עה"ד.11) לקו"ת שלח שם.12) קדושין בסופה.13) משלי י, כב.14) ראה בכ"ז דרמ"צ קז, ב. קונטרס ומעין שם פ"ב.15) ראה גם לקו"ת חוקת שם: ואדרבה מחשבה מועלת. וראה גם דרך חיים בהקדמה (ג, ב).16) דרמ"צ שם.17) דרמ"צ שם (קז, א ואילך). קונטרס ומעין שם פ"ג. ד"ה וידעת תרנ"ז.18) תו"א יו"ד, א. תו"ח שם סא, א. אוה"ת נח (כרך ג') תרט, ב.19) להעיר, שבתהו היו אורות מרובים. וראה אוה"ת שם, שענין מים רבים הוא דוגמת ענין רשות הרבים שהוא בחי' עולם הנקודים.20) ועד "שזהו רבותא גדולה" (תו"ח שם).21) בתו"א שם, ש"מים רבים" ו"נהרות" הם ב' בחי' בתהו.22) תו"ח שם.23) שה"ש ח, ו.24) ראה גם שהש"ר עה"פ (בסופו): שלהבת י-ה .. כאש של מעלה .. ולא המים מכבין לאש. וראה בפירוש מהרז"ו שם.25) ראה פירוש הראב"ע לשה"ש שם (וראה גם מצודות שם): רשפי' – גחלי'. ובתיב"ע שם: גומרין דאשא (אוה"ת והמשך מים רבים שבהערה 27).26) ראה ד"ה ואברהם זקן תרס"ו. ובכ"מ.27) אוה"ת נח תרכא, ב. מים רבים תרל"ו פע"ג. וראה גם אוה"ת שה"ש עה"פ (ע' תשמו).28) ראה בארוכה לקו"ת אחרי כו, ג.29) ר"פ האזינו (עב, א). שמע"צ פה, רע"ב.30) קהלת יב, ז.31) תו"א ותו"ח שבהערה 2. אוה"ת נח תרכב, א. מים רבים הנ"ל פע"ה ואילך.32) והיינו, דזה שאין ביכולתם לכבות את האהבה הוא לא רק מצד שרש האהבה (כנ"ל ס"ג), אלא גם מצד "תכלית עומק כוונתם" של המים רבים גופא.33) ראה המשך מים רבים שם.34) ראה תו"א שם ט, א. תו"ח שם נט, סע"ד.35) לקו"ת בלק עג, סע"א. ובכ"מ. ובלקו"ת שם, שזהו "התירוץ האמיתי" למה ירדה הנשמה לעוה"ז.36) ברכות לד, ב.37) רמב"ם הל' תשובה פ"ז ה"ד (וגם בלקו"ת שם מובא הגירסא אינם יכולים).38) שלמעלה מבחי' כח (המשך ר"ה תש"ג פי"ג. ועוד).39) לקו"ת ראה כד, ד. ש"ש סו, ג. ובכ"מ.40) לקו"ת ר"פ האזינו.41) ראה לקו"ת שם עב, רע"א: והתשובה היא להיות .. כמו קודם ירידתה ויתר על כן. ומ"ש והרוח תשוב אל האלקים אשר נתנה – ראה לקמן הערה 47.42) רות רבה רפ"ב.43) ד"ה העושה סוכתו תרצ"ט פ"ב. וראה גם המשך תער"ב (ח"ב) ע' תתק.44) או"ת (ב, ג) עה"פ נעשה אדם – הובא גם בהמשך הנ"ל ס"ע תתקב [ומהמשך הענין שם (ראה שם ריש ע' תתקג) משמע שזה שייך גם לענין במי נמלך כו'].45) ב"ר פ"א, ד.46) המשך ר"ה תש"ג פ"ג. ובכ"מ.47) ועפ"ז יובן מ"ש "והרוח תשוב אל האלקים אשר נתנה" – אף שע"י התשובה נעשית בעילוי יותר – כי גם העילוי דנשמה שע"י התשובה הוא בבחינת "האלקים אשר נתנה" (שרש הנשמות בעצמותו ית'). אלא שבתחלה הוא רק בכח, כבפנים. ועצ"ע.48) ראה בארוכה בהשיחה סעיף ד' ואילך (לקו"ש ח"כ ע' 283 ואילך).49) ראה בארוכה בהשיחה (שם ע' 281 ואילך) סעיף ב' ואילך. ושם (ס"ג ואילך), שהחידוש שבמוצאי ש"פ נח על מוצאי שבת בראשית הוא – שאז ישנו כבר הענין ד"ויעקב הלך לדרכו" בפועל.50) וע"ד הידוע (תו"א ל, סע"א ואילך. ובכ"מ) בענין העלי' שע"י (כללות) ירידת הנשמה למטה, שהעלי' היא מה שנעשית בבחי' מהלך.51) ויצא לב, ב. וראה שיחת מוצאי שבת בראשית ס"ו (לקו"ש שם ע' 1-270).52) ויצא כט, א. פירש"י שם. וראה שיחה הנ"ל ס"י (לקו"ש שם ע' 3-272).53) להעיר, שזהו (בחי' בכל מאדך) גם העילוי שנעשה ע"י ה"מים רבים" (תו"א ט, א. ובכ"מ).54) ד"ה שמח תשמח תרנ"ז ע' 49 ואילך.55) ג' בני נח הם בחי' חג"ת (תו"א ר"פ וישב ואוה"ת נח סג, א), ענין הג' קוין דתורה עבודה וגמ"ח.56) ראה אוה"ת וירא תשנו, סע"א ואילך.

=== GLOSSARY ===

אין ביכולת (Ein BiYecholet): Not in the ability; אין זה ביכולת (Ein Zeh BiYecholet): This is not in the ability; אין יכולין לעמוד בו (Ein Yecholin La'amod Bo): Cannot stand in it; אין צדיקים גמורים יכולין לעמוד בו (Ein Tzadikim Gemurim Yecholin La'amod Bo): Complete righteous ones cannot stand in it; אינו נמצא במקומו האמיתי (Eino Nimtza BiMekomo Ha'Amiti): Not found in its true place; אל האלקים אשר נתנה (El HaElohim Asher Natenah): To God who gave it; אליבי' דנפשי' (Alibei D'Nafshei): According to his soul's understanding; אשר נתנה (Asher Natenah): Who gave it; את האהבה (Et Ha'Ahavah): The love; באה לענין התשובה (Ba'ah L'Inyan HaTeshuvah): Comes to the matter of repentance; בבחי' האלקים אשר נתנה (B'Chinat HaElohim Asher Natenah): In aspect of God who gave it; בבחי' צדיקים גמורים (B'Chinat Tzadikim Gemurim): In aspect of complete righteous ones; בבחי' שלהבת י-ה (B'Chinat Shalhevet Yah): In the aspect of flame of God; בגחלת (B'Gachelet): In the coal; בחדרו (B'Chadro): In his room; בחי' האלקים (B'Chinat HaElohim): Aspect of Elohim; בחי' התהו (B'Chinat HaTohu): Aspect of chaos; בחי' התהו שקדם לתיקון (B'Chinat HaTohu SheKadam L'Tikun): Aspect of chaos that preceded rectification; בחי' צור (B'Chinat Tzur): Aspect of Rock; בחי' צור הנ"ל (B'Chinat Tzur HaNizkar L'eil): Aspect of Rock mentioned above; בירידתה למטה (BiYeridatah L'Matah): In its descent below; בכדי לפעול (Kedei Lif'ol): In order to effect; בכל אשר תעשה (B'Chol Asher Ta'aseh): In all that you do; בלבושי הטבע (B'Levushei HaTeva): In garments of nature; בלי הפסק (B'Li Hefsek): Without interruption; במצב נמוך (B'Matzav Namuch): In a low state; במקום שבעלי תשובה עומדין (B'Makom SheBa'alei Teshuvah Omdin): In place where penitents stand; במרוצה (B'Merutzah): In haste; בס"ד (B'Siyata D'Shmaya): With Divine Assistance; בעבודה (Ba'Avodah): In service; בעוה"ז (B'Olam HaZeh): In this world; בעצמותו ית' (B'Atzmuto Yitbarach): In His essence; בפירוש הכתוב (B'Peirush HaKatuv): In explanation of the verse; ברכת הוי' היא תעשיר (Birkat Hashem Hi Ta'ashir): The blessing of Hashem enriches; בשטף גדול (B'Shetef Gadol): In great flood; בשכלו (B'Sichlo): With his intellect; בתמידות (B'Tmidut): Continuously; גודל ההעלם וההסתר (Godel HaHe'elem V'HaHester): Greatness of concealment and hiddenness; דרושי רבותינו נשיאינו (Drushei Raboteinu Nesi'einu): Homilies of our Rabbis, our leaders; דרך לבוש הטבע (Derech Levush HaTeva): Through garment of nature; ה"ה מתעלית יותר (Hi Mitalet Yoter): It becomes more elevated; ה'תשל"ח (Hey Tashla"ch): The year 5738 (1977-1978); האהבה המסותרת (Ha'Ahavah HaMesuteret): The hidden love; האהבה מסותרת (Ha'Ahavah Mesuteret): Hidden love; הגם שאינה על עבירות דוקא (HaGam She'Einah Al Aveirot Davka): Although not specifically on sins; הגם ששרש הנשמות (HaGam SheShoresh HaNeshamot): Although root of souls; החידוש (HaChidush): The innovation; החילוק שביניהם (HaChiluk SheVeineihem): The difference between them; הטעם (HaTa'am): The reason; הטעם שירדה הנשמה למטה (HaTa'am SheYardah HaNeshamah L'Matah): The reason the soul descended below; היתרון שנעשה בהם (HaYitron SheNa'aseh Bahem): The advantage made in them; המרבה בלבושים (HaMarbeh B'Levushim): One who increases garments; הנשמות קודם ירידתן לגוף (HaNeshamot Kodem Yeridatan L'Guf): Souls before their descent to body; העילוי (Ha'Iluy): The elevation; הרבותא (HaRabuta): The greatness/novelty; השבת הנפש (Hashavat HaNefesh): Return of the soul; השפע (HaShefa): Divine flow/abundance; השפע שלמעלה (HaShefa SheLema'alah): The flow from above; התלבשותה (Hitlabshutah): Its clothing/embodiment; התלבשותה במים רבים (Hitlabshutah B'Mayim Rabim): Its clothing in many waters; ואדרבה (V'Adrabah): On the contrary; וברכך הוי' אלקיך (U'Verachecha Hashem Elokeicha): And Hashem your God will bless you; והרוח תשוב (V'HaRuach Tashuv): And the spirit returns; והרוח תשוב אל האלקים אשר נתנה (V'HaRuach Tashuv El HaElohim Asher Natenah): And the spirit returns to God who gave it; ונהרות (V'Naharot): And rivers; ח"ו (Chas V'Shalom): God forbid; טרדות הפרנסה (Tirdot HaParnasah): Worries of livelihood; יגיע כפיך (Yegi'a Kapecha): The toil of your hands; יגיעה (Yegi'ah): Toil; יגיעה בהתחכמות ותחבולות (Yegi'ah B'Hitchachmut V'Tachbulot): Toil in cleverness and schemes; יגיעת המוח והלב (Yegi'at HaMoach V'HaLev): Toil of mind and heart; ירידת הנשמה למטה (Yeridat HaNeshamah L'Matah): Descent of the soul below; ירידתן בגוף (Yeridatan B'Guf): Their descent in body; יתירה מזו (Yeteirah MiZo): More than this; יתרון בהאהבה (Yitron B'Ha'Ahavah): Advantage in love; כדבעי (Kidva'i): As required; כחות החיצונים (Kochot HaChitzonim): External powers; כחות הפנימיים והנעלים (Kochot HaPenimiyim V'HaNe'elim): Internal and lofty powers; כי תאכל (Ki Tochel): When you eat; כידוע (Kayadu'a): As is known; כנ"ל (K'Nitzkar L'eil): As mentioned above; כפים (Kapayim): Palms; לא העדיף מאומה (Lo He'edif Me'umah): Gained nothing; לא זו בלבד (Lo Zo Bilvad): Not only this; לא יוכלו (Lo Yuchlu): Cannot/will not be able; לא ישטפוה (Lo Yishtfuha): Will not wash it away; לבוש (Levush): Garment; לברכת הוי' (L'Virkat Hashem): For the blessing of Hashem; להעשי' (L'He'aseh): To be done; להשתמש (L'Hishtamesh): To use; לכבות (L'Chabot): To extinguish; למעלה יותר (L'Ma'alah Yoter): Higher still; למקורה ושרשה (L'Mekorahh V'Shorshah): To its source and root; לפנ"ז (Lifnei Zeh): Before this; לצורך העסק (L'Tzorech Ha'Esek): For the need of business; לקו"ת (Likutei Torah): Collected Torah teachings; לשמש את קונו (L'Shamesh Et Kono): To serve his Creator; מגיעה למדריגה נעלית (Magi'ah L'Madreigah Ne'elit): Reaches a lofty level; מוח ולב (Moach V'Lev): Mind and heart; מוכרח (Muchrach): Compelled; מוצאי ש"פ נח (Motzaei Shabbat Parshat Noach): Saturday night after Torah portion of Noah; מוקדשים (Mukdashim): Dedicated; מחשבות (Machshavot): Thoughts; מים רבים (Mayim Rabim): Many waters; מכפי שהיתה בשרשה (MiKefi SheHaytah B'Shorshah): Than as it was in its root; ממדריגתה קודם ירידתה (MiMadreigatah Kodem Yeridatah): From its level before its descent; ממעלת הצדיקים (MiMa'alat HaTzadikim): Than excellence of righteous ones; מעלת הבע"ת (Ma'alat HaBa'alei Teshuvah): Excellence of penitents; מצד שרשם ומקורם (MiTzad Shorsham U'Mekoram): From the side of their root and source; מקום שבעלי תשובה עומדין (Makom SheBa'alei Teshuvah Omdin): Place where penitents stand; מקור פרנסתו (Makor Parnasato): Source of his livelihood; מקורו ושרשו (Mekoro V'Shorsho): Its source and root; מקלקל יותר (Mekalkel Yoter): Damages more; משוטטות (Meshotetot): Wandering; מתבונן (Mitbonen): Contemplates; מתעלם ומסתתר (Mit'alem U'Mistatir): Concealed and hidden; נובעים (Nov'im): Flow/spring forth; ניידי ואזלי (Naydi V'Azli): Move and flow; נמשכת (Nimshachet): Is drawn down; נעלית יותר (Ne'elit Yoter): More elevated; נעשים בבחי' בעלי תשובה (Na'asim B'Chinat Ba'alei Teshuvah): Become in aspect of penitents; נפש האלקית (Nefesh Ha'Elokit): Divine soul; נפש מישראל (Nefesh MiYisrael): Soul from Israel; נקראים (Nikra'im): Are called; סו"ס (Sof Sof): In the end; עוה"ז (Olam HaZeh): This world; עכ"ז (Af Al Pi Chen): Nevertheless; ענין התשובה (Inyan HaTeshuvah): Matter of repentance; ענין התשובה שמתחדש (Inyan HaTeshuvah SheMitchadesh): Matter of repentance that is renewed; עניני עולם הזה (Inyenei Olam HaZeh): Matters of this world; עצמות אוא"ס (Atzmut Or Ein Sof): Essence of the Infinite Light; עשי' (Asiyah): Action/doing; צדיקים גמורים אינם עומדין (Tzadikim Gemurim Einam Omdin): Complete righteous ones do not stand; קשורה וגנוזה (Keshurah U'Gnuzah): Bound and hidden; רשפי אש (Risfei Esh): Sparks of fire; רשפי' רשפי אש (Reshafeiha Risfei Esh): Its sparks are sparks of fire; שארי אברים החיצונים (She'ar Evarim HaChitzonim): Other external limbs; שייך דוקא (Shayach Davka): Applies specifically; שישוב לשרשו ומקורו (SheYashuv L'Shorsho U'Mekoro): That it return to its root and source; שלא בערך (SheLo B'Erech): Incomparable; שלהבת י-ה (Shalhevet Yah): Flame of God; שלהם (Shelahem): Of theirs; שלמעלה גם מבחי' תהו (SheLema'alah Gam MiB'Chinat Tohu): Above even the aspect of chaos; שלמעלה מהוי' (SheLema'alah MiHavayah): Above the Tetragrammaton; שקדם לתיקון (SheKadam L'Tikun): That preceded rectification; שרש המים רבים (Shoresh HaMayim Rabim): Root of the many waters; שרש הנשמה (Shoresh HaNeshamah): Root of the soul; שרש נפש האלקית (Shoresh Nefesh Ha'Elokit): Root of the divine soul; תכלית בריאתו (Tachlit Bri'ato): Purpose of his creation; תכלית הכוונה (Tachlit HaKavanah): Ultimate intention; תכלית עומק כוונתם (Tachlit Omek Kavantam): Ultimate depth of their intention; תתלבש (Titlabesh): Will be clothed;